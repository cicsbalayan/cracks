ADOBE 
Softwarelicensaftale 
LÆS DENNE AFTALE GRUNDIGT. VED AT KOPIERE, INSTALLERE ELLER BENYTTE HELE ELLER DELE AF 
DENNE SOFTWARE, ACCEPTERER DU (HEREFTER ”KUNDEN”) ALLE AFTALENS VILKÅR OG 
BETINGELSER, HERUNDER, UDEN BEGRÆNSNING, BESTEMMELSERNE I LICENSBEGRÆNSNINGERNE I 
AFSNIT 4, DEN BEGRÆNSEDE GARANTI I AFSNIT 6 OG 7, ANSVARSBEGRÆNSNINGEN I AFSNIT 8 SAMT 
SÆRLIGE BESTEMMELSER OG UNDTAGELSER I AFSNIT 16. KUNDEN ACCEPTERER, AT DENNE AFTALE 
ER SOM ENHVER ANDEN SKRIFTLIG, FORHANDLET AFTALE, DER ER UNDERSKREVET AF KUNDEN. 
DENNE AFTALE HAR RETSKRAFT OVER FOR KUNDEN. HVIS KUNDEN IKKE KAN ACCEPTERE 
VILKÅRENE I DENNE AFTALE, MÅ KUNDEN IKKE BENYTTE SOFTWAREN. 
Der findes eventuelt en anden skriftlig aftale direkte mellem kunden og Adobe (f.eks. en 
volumenlicensaftale), der supplerer eller erstatter hele eller dele af denne aftale. Softwaren er 
udelukkende givet i LICENS, IKKE SOLGT, i overensstemmelse med vilkårene i denne aftale. For brugen 
af nogle af Adobes og andre producenters materiale og tjenester, som er inkluderet i softwaren, eller 
som den giver adgang til, kan der gælde andre vilkår og betingelser. Oplysninger om andre 
producenters materiale findes på http://www.adobe.com/go/thirdparty_dk. 
Softwaren kan få kundens computer til AUTOMATISK AT OPRETTE FORBINDELSE TIL INTERNETTET. 
Softwaren kræver muligvis også aktivering eller registrering. Yderligere oplysninger om aktivering, 
forbindelse til internettet samt personlige oplysninger findes i afsnit 14 og 16. 
1. Definitioner. 
1.1 ”Adobe” betyder Adobe Systems Incorporated, et selskab, som er registreret i staten Delaware, 
345 Park Avenue, San Jose, Californien 95110, USA, såfremt denne aftale er indgået under ophold i USA, 
Canada eller Mexico. I alle andre tilfælde betyder det Adobe Systems Software Ireland Limited, 
4-6 Riverwalk, Citywest Business Campus, Dublin 24, Irland. 
1.2 ”Adobe Runtime(s)” betyder Adobe AIR, Adobe Flash Player, Shockwave Player eller Authorware 
Player. 
1.3 ”Kompatibel computer” betyder en computer med det anbefalede operativsystem og den 
anbefalede hardwarekonfiguration som anført i dokumentationen. 
1.4 ”Computer” betyder en virtuel eller fysisk enhed, der accepterer oplysninger i digital eller lignende 
form, og som kan manipulere dem med henblik på at opnå et bestemt resultat baseret på en sekvens af 
instruktioner, herunder uden begrænsning stationære computere, bærbare computere, tablets, 
mobilenheder, telekommunikationsenheder, internettilsluttede enheder samt hardwareprodukter, der 
kan betjene en lang række produktivitets- og underholdningsapplikationer eller andre 
softwareapplikationer. 
1.5 ”Kunden” betyder dig og enhver juridisk enhed, som har erhvervet softwaren, og på hvis vegne den 
anvendes, for eksempel din arbejdsgiver, i det omfang det er relevant. 
1.6 ”Internt netværk” betyder et privatejet netværk, hvortil alene medarbejdere og ansatte på særlige 
vilkår (f.eks. midlertidigt ansatte) i en bestemt virksomhed eller en tilsvarende forretningsenhed har 
adgang. Internt netværk omfatter ikke internettet eller noget andet offentligt tilgængeligt netværk, f.eks. 
grupper, hvortil der kræves medlemskab eller abonnement, foreninger og tilsvarende organisationer. 
1.7 ”Outputfil” betyder en outputfil, som kunden opretter ved hjælp af softwaren. 
1.8 ”Tilladt antal” betyder en (1), medmindre andet er angivet i en gyldig licens (f.eks. volumenlicens) 
tildelt af Adobe. 1.9 ”Software” betyder (a) al information, som ledsages af denne aftale, herunder, men ikke begrænset 
til: (i) alle softwarefiler og anden computerinformation; (ii) enhver scriptlogik, der er omfattet af 
ejendomsretten og er indlejret i eksporterede filformater eller anvendt i en Adobe online-tjeneste; 
(iii) prøvefotografier og lagrede fotografier, billeder, lyde, clipart og andet kunstnerisk arbejde, der er 
bundtet med Adobe-software eller gjort tilgængeligt af Adobe på Adobes hjemmeside til brug sammen 
med Adobe-softwaren og ikke erhvervet fra Adobe gennem en separat tjeneste (medmindre andet er 
angivet i den tjeneste) eller fra andre (”Indholdsfiler”); (iv) tilhørende skriftlige vejledninger og filer 
(”Dokumentation”); og (v) fonte; og (b) alle modificerede versioner og kopier af, samt opgraderinger, 
opdateringer og tilføjelser til sådan information, leveret til kunden af Adobe på et hvilket som helst 
tidspunkt, i det omfang sådan information ikke er leveret i henhold til en separat aftale (herefter under 
ét ”Opdateringer”). 
2. Softwarelicens; Medlemskab. 
2.1 Softwarelicens. Afsnit 2.1 gælder kunder, der har købt en licens til softwaren, men som ikke har købt 
en medlemskabsbaseret licens eller tjeneste, såsom Creative Cloud-medlemskabet (som beskrevet i 
afsnit 2.2). 
2.1.1 Licenstildeling. I henhold til kundens fortsatte overholdelse af denne aftale og betaling af de 
gældende licensafgifter tildeler Adobe kunden en ikke-eksklusiv og begrænset licens til at installere og 
bruge softwaren (a) i de territorier eller det område, hvor kunden erhverver softwaren fra Adobe eller 
Adobes autoriserede forhandler eller som angivet i øvrigt i dokumentationen (”Territorium”), (b) i 
perioden for en sådan licens (”Licensperiode”), (c) inden for omfanget af licenstypen og på det tilladte 
antal af kundens kompatible computere som angivet i dokumentationen samt (d) på en måde, som er i 
overensstemmelse med vilkårene for denne aftale og den gældende dokumentation. Medmindre andet 
er defineret i denne aftale, i den gældende dokumentation eller på købstidspunktet, er licensperioden 
uendelig. Ved udløb eller ophør af licensperioden ophører dele af eller al softwaren muligvis med at 
fungere uden forudgående varsel. Ved udløb eller ophør af licensperioden må kunden ikke bruge 
softwaren, medmindre kunden har fornyet licensen. Den heri tildelte licens suppleres af specifikke 
bestemmelser i afsnit 16 i forhold til brugen af bestemte relevante produkter og komponenter, der 
følger med softwaren, såsom fontsoftware, Acrobat, After Effects, Adobe Presenter, Contribute, Flash 
Player, Flash Builder, Digital Publishing Suite og Adobe Runtimes. 
2.1.2 Licenstyper. 
2.1.2.1 Software uden serienummer. Softwaren eller dele af softwaren, som er leveret uden 
serienummer i løbet af licensperioden, må kun installeres og bruges på et antal kompatible computere 
som del af en udrulningsplan i en organisation i løbet af licensperioden til demonstrations-, evaluerings- 
og træningsformål, og kun hvis eventuelle outputfiler eller andre materialer, som produceres i 
forbindelse med denne anvendelse udelukkende anvendes til interne, ikke-kommercielle og ikke-
produktionsrelaterede formål. SOFTWAREN UDEN SERIENUMMER LEVERES ”SOM DEN ER”. ADGANG 
TIL OG BRUG AF OUTPUTFILER, SOM ER OPRETTET VED HJÆLP AF SOFTWARE UDEN SERIENUMMER, 
SKER HELT PÅ KUNDENS EGET ANSVAR. 
2.1.2.2 Evalueringssoftware. Softwaren eller dele af softwaren, som er leveret med et serienummer 
angivet med ”evalueringsformål” eller anden lignende angivelse (såsom software eller et serienummer 
leveret som ”EVAL” i henhold til en særskilt aftale) (”evalueringssoftware”) må kun installeres og 
anvendes på et tilladt antal kompatible computere i løbet af licensperioden til demonstrations-, 
evaluerings- og træningsformål, og kun hvis eventuelle outputfiler eller andet materiale, som 
produceres i forbindelse med denne anvendelse, udelukkende anvendes til interne, ikke-kommercielle 
og ikke-produktionsrelaterede formål. EVALUERINGSSOFTWAREN LEVERES ”SOM DEN ER”. ADGANG 
TIL OG BRUG AF OUTPUTFILER, SOM ER OPRETTET VED HJÆLP AF EVALUERINGSSOFTWARE, SKER 
HELT PÅ KUNDENS EGET ANSVAR. 2.1.2.3 Abonnementsudgave. Hvad angår den software, der er tilgængelig på abonnementsbasis 
(”Abonnementsudgave”), må kunden kun installere og bruge abonnementsudgaven på det tilladte antal 
kompatible computere i løbet af licensperioden. I henhold til det tilladte antal computere til 
abonnementsudgaven kan Adobe give kunden tilladelse til at installere og bruge den seneste tidligere 
version af abonnementsudgaven og den aktuelle version af abonnementsudgaven på den samme 
computer i løbet af licensperioden. Kunden accepterer, at Adobe til enhver tid må ændre den 
softwaretype (såsom specifikke komponenter, versioner, platforme, sprog osv.), der følger med 
abonnementsudgaven, og ikke på nogen måde er ansvarlig over for kunden for sådanne ændringer. 
Vedvarende adgang til en abonnementsudgave kræver: (a) en fast internetforbindelse til at aktivere, 
forny og validere licensen, (b) Adobes eller den autoriserede forhandlers kvittering for faste 
abonnementsbetalinger og (c) kundens accept af abonnementets vilkår og andre tilgængelige vilkår og 
betingelser, som findes på http://www.adobe.com/go/paymentterms_dk eller på købstidspunktet. Hvis 
Adobe ikke modtager betaling for det faste abonnement eller ikke kan validere licensen regelmæssigt, 
kan softwaren blive inaktiv uden forudgående varsel, indtil Adobe modtager betalingen eller validerer 
licensen. 
2.1.3 Brug på bærbare computere eller hjemmecomputere. Med forbehold for de i afsnit 2.1.4 
anførte begrænsninger må den primære bruger af den computer, som softwaren er installeret på 
under afsnit 2.1 (”Primær bruger”), installere yderligere én kopi af softwaren udelukkende til sin 
egen brug, enten på en bærbar computer eller på en computer, der befinder sig i hans eller hendes 
hjem, forudsat at softwaren på den bærbare computer eller hjemmecomputeren ikke anvendes 
samtidig med, at softwaren anvendes på den primære computer. 
2.1.4 Begrænsninger i volumenlicenstagerens sekundære brug. Såfremt softwaren blev anskaffet under 
et Adobe-volumenlicensprogram eller en Adobe-volumenlicensaftale (såsom Adobe Volume Licensing) 
af en anden licenstager end en indehaver af en undervisningsvolumenlicens, må den sekundære kopi af 
softwaren, der er fremstillet i henhold til afsnit 2.1.3, kun benyttes til fordel for og i forretningsøjemed af 
volumenlicenstageren. 
2.1.5 Dual Boot-platform. Der gives licens til brug af softwaren på en specifik operativsystemplatform. 
Kunden skal købe en separat licens til brug af softwaren på hver operativsystemplatform. Hvis kunden 
f.eks. ønsker at installere softwaren på både Mac OS- og Windows-operativsystemplatform på en enhed, 
der kører begge disse platforme (dvs. en dual boot-maskine), skal kunden først indhente to separate 
licenser til softwaren. Dette gælder, selvom to versioner af softwaren, hver designet til en anden 
operativsystemplatform, leveres til kunden på samme medie. 
2.1.6 Distribution fra en server. Som tilladt ifølge dokumentationen må kunden overføre en kopi af 
softwaren til en filserver i kundens interne netværk (”Server”) med det formål at downloade og 
installere softwaren på computere i det samme interne netværk til brug udelukkende som tilladt ifølge 
afsnit 2. 
2.1.7 Serverbrug. 
2.1.7.1 Som tilladt ifølge et separat købsdokument eller dokumentationen og i henhold til 
licensbegrænsninger i denne aftale må kunden kun installere softwaren på en server med det formål at 
tillade en person på en computer i samme interne netværk (”Netværksbruger”) at få adgang til og bruge 
softwaren. Den netværksbruger, der har adgang til denne type software på serveren, omtales som 
”Serversoftwarebruger”. Det samlede antal serversoftwarebrugere (ikke det samtidige antal brugere) må 
ikke overskride det tilladte antal. Eksempel: Hvis kunden har købt 10 softwarelicenser (tilladte antal 
er 10), og denne vælger at installere softwaren på en server, kan kunden kun give op til 10 
serversoftwarebrugere tilladelse til adgang til softwaren (selvom kunden har mere end 10 
netværksbrugere eller færre end 10 samtidige brugere af softwaren). 
2.1.7.2 Som eksempel og uden begrænsning giver ovenstående ikke kunden lov til at installere eller få 
adgang til softwaren (enten direkte eller via kommandoer, data eller instruktioner): (a) fra eller til en 
computer, der ikke indgår i kundens interne netværk, (b) til at aktivere webhostede arbejdsgrupper eller 
offentligt tilgængelige webhostede tjenester, (c) for personer eller kollektive enheder til at bruge, downloade, kopiere eller på anden vis drage fordel af softwarens funktionalitet, medmindre de har 
licens dertil fra Adobe, (d) som komponent i et system, en arbejdsgang eller en tjeneste, der er 
tilgængelig for flere end det tilladte antal brugere, eller (e) til opgaver, der ikke initieres af en individuel 
bruger (f.eks. automatisk serverbehandling). 
2.2 Medlemskab. Dette afsnit 2.2 gælder kunder, som har købt en medlemskabsbaseret licens eller 
tjeneste, såsom Creative Cloud-medlemskab (samlet kaldet ”Medlemskab”). 
2.2.1 Adobe online-tjenester i relation til medlemskabet. Under forudsætning af kundens fortsatte 
overholdelse af denne aftale og betaling af de gældende medlemskabsafgifter tildeler Adobe kunden en 
ikke-eksklusiv og begrænset ret, der gælder i hele territoriet, til adgang til og brug af softwaren og den 
relaterede Adobe online-tjeneste (som yderligere beskrevet i afsnit 16.4.1) som en del af medlemskabet 
i henhold til vilkårene anført i denne aftale samt yderligere vilkår for brug (sådan som begrebet er 
defineret i afsnit 14.1.3 herunder). 
2.2.2 Softwarelicens i relation til medlemskabet. Under forudsætning af kundens fortsatte overholdelse 
af denne aftale og betaling af de gældende medlemskabsafgifter giver Adobe kunden en ikke-eksklusiv 
og begrænset licens til at installere og bruge softwaren: (a) i territoriet, (b) i den periode, dette 
medlemskab gælder og er aktivt (”Medlemskabsperiode”) og (c) på en måde, der er i 
overensstemmelse med vilkårene for denne aftale og den gældende dokumentation. Ved udløb eller 
ophør af medlemskabsperioden, (x) ophører dele af eller al softwaren muligvis med at fungere uden 
forudgående varsel, og (y) kunden må ikke bruge softwaren, medmindre kunden har fornyet 
medlemskabet. Alle vilkår for den specifikke software som anført i denne aftale er fortsat gyldige og 
gælder forsat kunden og dennes brug af en sådan software. 
2.2.3 Begrænsninger. Kunden accepterer følgende yderligere vilkår og begrænsninger for 
medlemskabet: (a) Adobe må til enhver tid ændre den softwaretype (såsom specifikke produkter, 
komponenter, versioner, platform, sprog osv.), der følger med medlemskabet, og er ikke på nogen 
måde ansvarlig over for kunden for sådanne ændringer; (b) kunden kan være nødt til at oprette 
forbindelse til internettet og logge på et hvilket som helst tidspunkt i løbet af medlemskabsperioden; 
(c) softwaren kan automatisk oprette forbindelse til internettet for at kontrollere kundens medlemskab 
til enhver tid og uden varsel og (d) kunden må ikke sætte andre i stand til eller tillade andre at bruge 
softwaren som kunde. 
2.3 Indholdsfiler. Medmindre andet er anført i ”Readme”-filerne, dokumentationen eller andre licenser, 
der vedrører indholdsfilerne, må kunden bruge, vise, ændre, reproducere og distribuere alle 
indholdsfilerne. Kunden må dog ikke distribuere indholdsfilerne på enkeltstående basis, dvs. under 
forhold, hvor indholdsfilerne udgør den primære værdi i det produkt, der distribueres, og kunden er 
ikke berettiget til at gøre krav gældende vedrørende varemærkerettigheder til indholdsfiler eller til 
værker, der skabes på grundlag deraf. Intet anført heri påvirker ejerskabet af softwaren som anført i 
afsnit 3. 
2.4 Applikationskodeeksempler. Kunden kan ændre kildekodeformen for de dele af 
softwareprogrammerne, der udtrykkeligt er identificeret som kodeeksempler, 
applikationskodeeksempler, kodestykker, ActionScript-klassefiler eller eksempelkomponenter (alle 
kaldet ”applikationskodeeksempler”) i den medfølgende dokumentation udelukkende med det formål 
at designe, udvikle og teste websteder og applikationer, der er udviklet ved brug af Adobe-
softwareprogrammer, dog således at kunden alene må kopiere og distribuere 
applikationskodeeksemplerne (ændret eller uændret), såfremt alle følgende betingelser er opfyldt: 
(a) Kunden distribuerer kun de kompilerede objekt-kodeversioner af applikationskodeeksemplerne 
sammen med sin applikation; (b) kunden inkluderer ikke applikationskodeeksemplerne i et produkt 
eller en applikation, der er beregnet til udvikling af websteder; og (c) kunden benytter ikke Adobes 
navn, logoer eller andre af Adobes varemærker til at markedsføre sin applikation. Kunden er indforstået 
med at holde Adobe skadesløs og beskytte og forsvare Adobe mod alle tab, skader, krav eller 
sagsanlæg, herunder advokatsalærer, der opstår som følge af brug eller distribution af sin applikation. 2.5 Programmeringssprog. Softwaren kan inkludere dele af ExtendScript SDK og Pixel Bender SDK. Med 
forbehold af begrænsningerne i nærværende afsnit 2 tildeler Adobe kunden en ikke-eksklusiv, ikke-
overdragelig, royalty-fri licens til at benytte elementerne i ExtendScript SDK og Pixel Bender SDK 
udelukkende til intern udvikling af brugerprogrammer, der er beregnede til at fungere sammen med 
Adobe-produkter. Medmindre det udtrykkeligt er angivet i afsnit 2.5, må ingen dele af ExtendScript SDK 
eller Pixel Bender SDK ændres eller distribueres. Kunden accepterer at holde Adobe skadesløs for alle 
tab, skader, krav eller sagsanlæg, herunder advokatsalærer, der opstår som følge af en sådan 
distribution. 
2.6 Dokumentationskopier. Kunden må fremstille kopier af dokumentationen til egen intern brug i 
forbindelse med benyttelse af softwaren i overensstemmelse med denne aftale, men ikke flere end det 
antal, der med rimelighed kan anses for at være nødvendigt. 
3. Ejendomsretten til immaterielle rettigheder. 
De immaterielle rettigheder til softwaren og til enhver autoriseret kopi fremstillet af kunden, tilhører og 
ejes af Adobe Systems Incorporated og selskabets leverandører. Softwarens struktur, opbygning og 
kildekode er værdifulde forretningshemmeligheder og fortrolige oplysninger, som tilhører Adobe 
Systems Incorporated og selskabets leverandører. Softwaren er beskyttet af lov, herunder men ikke 
begrænset til den i USA og andre lande gældende lovgivning om ophavsret samt internationale 
konventionsbestemmelser. Medmindre det er udtrykkeligt anført heri, tildeler denne aftale ikke kunden 
nogen immaterielle rettigheder til softwaren. Alle rettigheder, der ikke udtrykkeligt tildeles, er 
forbeholdt Adobe og Adobes leverandører. 
4. Begrænsninger og krav. 
4.1 Oplysninger om ejendomsret. Enhver tilladt kopi af softwaren (herunder uden begrænsning 
dokumentationen), som kunden fremstiller, skal indeholde de samme meddelelser om ophavsret og 
ejendomsret, som fremgår af eller i softwaren. 
4.2 Brugsforpligtelser. Kunden accepterer, at han eller hun ikke vil bruge softwaren til andet end det, der 
er tilladt ifølge denne aftale, og at han eller hun ikke vil bruge softwaren på en måde, der ikke er i 
overensstemmelse med dens design og dokumentation. 
4.3 Ingen ændringer. Bortset fra, hvad der er tilladt i medfør af afsnit 2 eller 16, må kunden ikke ændre, 
overføre, tilpasse eller oversætte softwaren. 
4.4 Ingen reverse engineering. Bortset fra, hvad der ellers er tilladt i afsnit 16.1, må kunden ikke 
dekompilere, foretage reverse engineering, demontere eller på anden vis forsøge at afsløre softwarens 
kildekode. 
4.5 Ingen ”unbundling”. Softwaren indeholder muligvis forskellige applikationer og komponenter, 
tillader muligvis adgang til forskellige Adobe online-tjenester, understøtter muligvis flere platforme og 
sprog og leveres muligvis til kunden på flere medier eller i flere eksemplarer. Ikke desto mindre er 
softwaren udviklet og leveret til kunden som et enkelt produkt, der er beregnet til brug som et enkelt 
produkt på computere, som tilladt heri. Medmindre det på anden måde tillades i dokumentationen, 
behøver kunden ikke at installere alle komponenterne i softwaren, men kunden må ikke adskille 
softwarens komponenter til brug på forskellige computere. 
4.6 Ingen overdragelse. 
4.6.1 KUNDEN ER IKKE BERETTIGET TIL AT UDLEJE, BORTLEASE, SÆLGE, VIDERELICENSERE, TILDELE 
ELLER OVERDRAGE SINE RETTIGHEDER TIL SOFTWAREN (HERUNDER UDEN BEGRÆNSNING 
SOFTWARE, DER ER ERHVERVET VED DOWNLOAD FRA ET WEBSTED) ELLER TIL AT TILLADE, AT EN 
DEL AF SOFTWAREN KOPIERES TIL ANDRE PERSONERS ELLER JURIDISKE ENHEDERS COMPUTERE, 
UNDTAGEN I DET OMFANG DET MÅTTE VÆRE UDTRYKKELIGT TILLADT EFTER DENNE AFTALE. 4.6.2 Med undtagelse af undervisningssoftware (som defineret i afsnit 16.3), ”pre-release”-software (som 
defineret i afsnit 16.2), evalueringssoftware, ”not-for-resale”-kopier af softwaren eller software, der er 
erhvervet gennem et Adobe-volumenlicensprogram og yderligere i henhold til afsnit 4.6.3 må kunden 
permanent overføre alle sine rettigheder til brug af softwaren til en anden person eller juridisk enhed 
under forudsætning af, at: (a) kunden også overdrager (i) denne aftale, (ii) serienumrene, softwaren på 
medier fra Adobe eller Adobes autoriserede distributør og al anden software eller hardware, der er 
bundtet, pakket eller præinstalleret med softwaren, herunder alle kopier, opdateringer og tidligere 
versioner (som defineret i afsnit 5 nedenfor), og (iii) alle kopier af fontsoftware til denne person eller 
kollektive enhed; (b) kunden ikke beholder opdateringer, tidligere versioner eller kopier, herunder 
sikkerhedskopier og kopier lagret på en computer; og (c) modtageren accepterer denne aftales vilkår 
og betingelser og alle øvrige vilkår og betingelser, som var gældende for kundens køb af en gyldig 
licens til softwaren. Der er flere oplysninger om overdragelse af volumenlicenssoftware på 
http://www.adobe.com/go/volumepolicies_dk. 
4.6.3 Hvis softwaren kræver tilbagevendende aktivering eller registrering, og Adobe imødekommer 
kundens anmodning om at blive undtaget fra kravet om en sådan tilbagevendende aktivering eller 
registrering, vil retten til permanent at overdrage licensen som anført i afsnit 4.6.2 ophøre omgående 
efter imødekommelsen af en sådan anmodning. Dette gælder i tillæg til begrænsningerne anført i 
vilkårene for aktivering (som defineret i afsnit 14.3) 
4.7 Ikke servicebureauer. Kunden vil ikke bruge eller udbyde softwaren som et servicebureau. I 
afsnit 16.6.3 tilvejebringes en begrænset undtagelse udelukkende for fontsoftware. 
4.8 Begrænsninger vedrørende Adobe Runtime. Kunden må ikke bruge Adobe Runtime på en anden 
enhed end en personlig computer eller med en integreret eller enhedsversion af et operativsystem. 
Kunden må for eksempel ikke bruge Adobe Runtimes på en (a) mobil enhed, set-top-boks, håndholdt 
enhed, telefon, spilkonsol, tv, dvd-afspiller, mediecenter (dog ikke Windows XP Media Center Edition og 
senere versioner), elektronisk opslagstavle eller andre former for digitale skilte, internetudstyr eller 
andet udstyr med internetadgang, PDA, medicinsk udstyr, betalingsautomat, telematisk udstyr, 
spilmaskine, system til automatisering af hjemmet, kiosk, fjernbetjeningsenhed eller anden elektronisk 
enhed, (b) operatørbaseret mobiltelefon, kabel, satellit eller tv-system eller (c) en anden enhed i et 
lukket system. Der er flere oplysninger om licens til Adobe Runtimes på 
http://www.adobe.com/go/licensing_dk. 
4.9 Territorium. Kunden vil kun bruge softwaren og besøge Adobe online-tjenester i territoriet og på en 
måde, der stemmer overens med den aktiveringspolitik, der er beskrevet på 
http://www.adobe.com/go/activation_dk. Adobe kan ophæve den licens, der gives heri, eller ophæve 
medlemskabet eller adgang til Adobe online-tjenester, hvis Adobe mener, at kunden bruger softwaren 
eller Adobe online-tjenester uden for territoriet. 
5. Opdateringer. 
Hvis softwaren er en opdatering af en tidligere version af Adobe-software (”Tidligere version”), er 
kundens brug af denne opdatering betinget af, at kunden bevarer den tidligere version. Hvis kunden 
derfor gyldigt overdrager denne opdatering i medfør af afsnit 4.6, skal kunden overdrage den tidligere 
version sammen med den. Hvis kunden ønsker at anvende denne opdatering ud over den tidligere 
version, må kunden kun gøre dette på den samme computer, hvor han eller hun har installeret og 
anvender den tidligere version. Enhver forpligtelse, som Adobe måtte have til at understøtte tidligere 
versioner i løbet af licensperioden, kan ophøre ved denne opdaterings tilgængelighed. Ingen anden 
anvendelse af opdateringen er tilladt. Yderligere opdateringer kan gives i licens fra Adobe med 
yderligere eller ændrede vilkår. 6. Begrænset garanti. 
Medmindre det er anført på anden måde i en separat aftale mellem Adobe og en softwarelicenstager, 
garanterer Adobe over for den person eller den juridiske enhed, der først køber en licens til softwaren til 
brug i overensstemmelse med vilkårene i denne aftale, at softwaren i al væsentlighed vil fungere i 
overensstemmelse med den tilhørende brugerhåndbog til softwaren, når den bruges på den kompatible 
computer, i den korteste periode af følgende: (a) en periode på halvfems (90) dage eller 
(b) licensperioden efter modtagelse af softwaren (”Garantiperioden”). Ikke-væsentlige udsving i 
softwarens funktionalitet i forhold til brugerhåndbogen udgør ikke grundlag for et garantikrav. Denne 
begrænsede garanti gælder ikke for følgende, som er gjort tilgængelige SOM DE ER OG FOREFINDES og 
uden garanti fra Adobe: (i) programrettelser, (ii) fontsoftware, (iii) pre-release-software, prøvekopier, 
startpakker, evaluering, produktprøver, evalueringssoftware og ”not-for-resale”-kopier (NFR) af 
softwaren, (iv) hjemmesider, Adobe online-tjenester, tredjeparts online-tjenester, (v) Certified 
Document Services (se afsnit 16) og (vi) enhver software, der er gjort gratis tilgængelig af Adobe via 
download fra en Adobe hjemmeside. Alle garantikrav skal gøres gældende over for Adobes 
kundeserviceafdeling inden for en sådan garantiperiode sammen med gyldig kvittering for købet. Der er 
flere oplysninger om garantikrav på http://www.adobe.com/go/support_dk. Adobes og dets tilknyttede 
selskabers eneste forpligtelse i forhold til et sådant garantikrav og kundens eneste 
misligholdelsesbeføjelse under en hvilken som helst garanti er begrænset til, efter Adobes eget valg, 
enten support på softwaren baseret på garantikravet, ombytning af softwaren eller, hvis support eller 
ombytning efter Adobes skøn ikke er mulig, tilbagebetaling af den licensafgift (om nogen), kunden har 
betalt for softwaren. DEN BEGRÆNSEDE GARANTI, DER ER ANFØRT I DETTE AFSNIT, GIVER KUNDEN 
BESTEMTE JURIDISKE RETTIGHEDER. KUNDEN KAN HAVE ANDRE RETTIGHEDER I HENHOLD TIL 
LOVGIVNINGEN, OG DISSE KAN VÆRE FORSKELLIGE FRA RETSOMRÅDE TIL RETSOMRÅDE. ADOBE 
FORSØGER IKKE AT BEGRÆNSE KUNDENS GARANTIRETTIGHEDER PÅ NOGEN MÅDE, DER IKKE ER 
TILLADT IFØLGE LOVGIVNINGEN. Læs afsnit 16 for at få retsområdespecifikke oplysninger, eller kontakt 
Adobes kundeserviceafdeling. 
7. Ansvarsfraskrivelse. 
DEN I AFSNIT 6 FREMSATTE BEGRÆNSEDE GARANTI OG ENHVER LOVBESTEMT GARANTI OG 
MISLIGHOLDELSESBEFØJELSE, DER IKKE KAN FRAVIGES ELLER BEGRÆNSES EFTER GÆLDENDE LOV, 
ER DE ENESTE GARANTIER OG ENESTE MISLIGHOLDELSESBEFØJELSER, SOM ER GÆLDENDE FOR 
SOFTWAREN. BORTSET FRA DE GIVNE OG LOVBESTEMTE GARANTIER OG 
MISLIGHOLDELSESBEFØJELSER AFVISER ADOBE, DETS TILKNYTTEDE SELSKABER, LEVERANDØRER 
OG CERTIFIKATUDSTEDENDE MYNDIGHEDER (DEFINERET NEDENFOR) ALLE UDTRYKKELIGE ELLER 
UNDERFORSTÅEDE GARANTIER, BETINGELSER, ERKLÆRINGER ELLER VILKÅR UDEN HENSYN TIL 
LOVGIVNING, SÆDVANERET, KUTYME, SKIK OG BRUG ELLER ANDET VEDRØRENDE NOGET 
FORHOLD, HERUNDER, MEN IKKE BEGRÆNSET TIL, YDELSE, SIKKERHED, IKKE-INDGREB I 
TREDJEPARTS RETTIGHEDER, INTEGRERING, SALGBARHED, UFORSTYRRET ANVENDELSE, 
TILFREDSSTILLENDE KVALITET OG EGNETHED TIL ET BESTEMT FORMÅL. BORTSET FRA SÅDANNE 
GIVNE OG LOVBESTEMTE GARANTIER OG MISLIGHOLDELSESBEFØJELSER LEVERES SOFTWAREN OG 
ADGANG TIL ENHVER HJEMMESIDE, ADOBE ELLER TREDJEPARTS ONLINE-TJENESTER OG 
CERTIFIKATUDSTEDENDE MYNDIGHEDERS TJENESTER SOM DE ER OG FOREFINDES OG MED ALLE 
FEJL. DENNE ANSVARSFRASKRIVELSE KAN VÆRE UGYLDIG I NOGLE RETSOMRÅDER. KUNDEN KAN 
HAVE ANDRE RETTIGHEDER I HENHOLD TIL LOVGIVNINGEN, SOM IKKE KAN FRAFALDES ELLER 
FRASKRIVES. ADOBE FORSØGER IKKE AT BEGRÆNSE KUNDENS GARANTIRETTIGHEDER PÅ NOGEN 
MÅDE, DER IKKE ER TILLADT IFØLGE LOVGIVNINGEN. Bestemmelserne i afsnit 7 og 8 vil fortsat være 
gældende efter aftalens ophør uanset årsag. Dette indebærer dog ikke en fortsat ret til at bruge 
softwaren efter denne aftales ophør. 8. Ansvarsbegrænsning. 
BORTSET FRA DEN OVENFOR NÆVNTE ENESTE MISLIGHOLDELSESBEFØJELSE, SOM TILBYDES AF 
ADOBE, OG ENHVER MISLIGHOLDELSESBEFØJELSE, SOM IKKE KAN FRAVIGES ELLER BEGRÆNSES I 
HENHOLD TIL LOVGIVNINGEN, ER ADOBE, DETS ASSOCIEREDE ENHEDER, LEVERANDØRER OG 
CERTIFIKATUDSTEDENDE MYNDIGHEDER I INTET TILFÆLDE ERSTATNINGSANSVARLIGE OVER FOR 
KUNDEN FOR TAB, SKADER, KRAV ELLER ANDRE OMKOSTNINGER UANSET DISSES ART, HERUNDER 
DIREKTE, INDIREKTE ELLER HÆNDELIGE SKADER, TABT ARBEJDSFORTJENESTE ELLER MISTET 
OPSPARING, ETHVERT TAB HIDRØRENDE FRA DRIFTSFORSTYRRELSE, PERSONSKADE ELLER 
MANGLENDE OPFYLDELSE AF OMSORGSFORPLIGTELSE, ELLER KRAV FREMSAT AF TREDJEPART OG 
DETTE UANSET, OM EN ADOBE-REPRÆSENTANT MÅTTE VÆRE BLEVET UNDERRETTET OM 
MULIGHEDEN FOR SÅDANNE TAB, SKADESERSTATNINGER, KRAV ELLER OMKOSTNINGER. DEN 
SAMLEDE HÆFTELSE FOR ADOBE, DETS ASSOCIEREDE ENHEDER, LEVERANDØRER OG 
CERTIFIKATUDSTEDENDE MYNDIGHEDER I MEDFØR AF ELLER I FORBINDELSE MED DENNE AFTALE, 
ER I ALLE TILFÆLDE BEGRÆNSET TIL DET BELØB, SOM MÅTTE VÆRE BETALT FOR SOFTWAREN. 
DENNE BEGRÆNSNING GÆLDER OGSÅ I TILFÆLDE AF VÆSENTLIG MISLIGHOLDELSE ELLER I 
TILFÆLDE AF MISLIGHOLDELSE AF DENNE AFTALES VÆSENTLIGE BESTEMMELSER. Intet i denne 
aftale begrænser Adobes ansvar over for kunden i tilfælde af død eller personskade som følge af 
Adobes uagtsomhed eller svig. Adobe agerer på vegne af sine associerede enheder, leverandører og 
certifikatudstedende myndigheder i henseende til fraskrivelse, udelukkelse og begrænsning af 
forpligtelser, garantier og ansvar, men ikke i andre henseender eller for noget andet formål. 
OVENSTÅENDE BEGRÆNSNINGER OG FRASKRIVELSER FINDER ANVENDELSE I DET OMFANG, 
GÆLDENDE LOV I KUNDENS RETSOMRÅDE TILLADER DET. DENNE ANSVARSBEGRÆNSNING KAN 
VÆRE UGYLDIG I NOGLE RETSOMRÅDER. KUNDEN KAN HAVE ANDRE RETTIGHEDER, SOM I 
HENHOLD TIL LOV OM FORBRUGERBESKYTTELSE OG ANDRE LOVE IKKE KAN FRAFALDES. ADOBE 
FORSØGER IKKE AT BEGRÆNSE DERES GARANTI ELLER MISLIGHOLDELSESBEFØJELSER PÅ NOGEN 
MÅDE, SOM IKKE ER TILLADT IFØLGE LOVGIVNINGEN. SE AFSNIT 16 FOR RETSOMRÅDESPECIFIKKE 
ERKLÆRINGER. 
9. Eksportregler. 
Kunden anerkender, at Softwaren er underlagt den amerikanske eksportlovgivning (U.S. Export 
Administrations Regulations) (”EAR”), og at kunden vil overholde EAR. Kunden må ikke eksportere eller 
reeksportere softwaren, direkte eller indirekte til: (a) nogen lande, som er underkastet amerikanske 
eksportrestriktioner (inklusive, men ikke nødvendigvis begrænset til Cuba, Iran, Nordkorea, Sudan og 
Syrien), (b) enhver slutbruger, som kunden ved eller har grund til at tro, vil udnytte softwaren i 
konstruktionen, udviklingen eller produktionen af atomvåben, kemiske eller biologiske våben, eller 
raketsystemer, rumfartøjer og raketsonder, eller ubemandede luftfartøjer, eller (c) enhver slutbruger, 
som er blevet forhindret i at deltage i amerikanske eksporttransaktioner af en føderal myndighed under 
den amerikanske stat. Kunden er herudover ansvarlig for at overholde alle lokale love i kundens 
retsområde, som kan påvirke dennes ret til at importere, eksportere eller bruge softwaren. Hvis Adobe 
har kendskab til, at der er fundet en overtrædelse sted, kan Adobe være forhindret i at levere 
vedligeholdelse og support til Softwaren. 
10. Lovvalg. 
Såfremt kunden er en forbruger, som kun anvender softwaren til personlige, ikke-erhvervsmæssige 
formål, reguleres denne aftale af lovgivningen i det retsområde, hvor kunden har købt licensen til at 
anvende softwaren. Hvis kunden ikke er en sådan forbruger, skal denne aftale reguleres af og fortolkes 
efter gældende ret i: (a) staten Californien, hvis en licens til softwaren anskaffes, mens kunden opholder 
sig i USA, Canada eller Mexico; eller (b) Japan, hvis en licens til softwaren anskaffes, mens kunden 
opholder sig i Japan; eller (c) Singapore, hvis en licens til softwaren anskaffes, mens kunden opholder 
sig i et af medlemslandene i Sammenslutningen af Sydøstasiatiske Nationer, Fastlandskina, Hong Kong S.A.R., Macau S.A.R., Taiwan eller Sydkorea; eller (d) England og Wales, hvis en licens til softwaren 
anskaffes, mens kunden opholder sig i et retsområde, der ikke er beskrevet ovenfor. Domstolene i 
henholdsvis Santa Clara County, Californien, hvor californisk ret er gældende, Tokyo District Court i 
Japan, hvor japansk ret er gældende, og kompetente domstole i London, England, hvor engelsk og 
walisisk ret er gældende, skal have ikke-eksklusiv jurisdiktion i henseende til alle tvister vedrørende 
denne aftale. Når Singapores lovgivning gælder, henvises tvister, der måtte opstå som følge af eller i 
forbindelse med denne aftale, herunder alle spørgsmål om dens eksistens, gyldighed eller ophør, til 
Singapore, hvor de skal afgøres vha. voldgift i overensstemmelse med de gældende voldgiftsregler i 
Singapore International Arbitration Centre (SIAC) – disse regler skal anses for at indgå i denne aftale 
ifølge henvisningen til dette afsnit. Parterne skal sammen udpege en voldgiftsmand. Hvis 
voldgiftsmanden ikke udpeges inden for tredive (30) dage efter, at en af parterne har sendt en skriftlig 
anmodning om at acceptere voldgiften, skal formanden for SIAC tage denne beslutning. Sproget for 
voldgiften skal være engelsk. Til trods for bestemmelserne i denne aftale kan Adobe eller kunden 
anmode en retsmæssig, administrativ eller anden myndighed om at beordre en foreløbig eller sikrende 
forholdsregel, herunder pålæggelse af foreløbige forbud eller påbud, naturalopfyldelse eller andre 
rimelige retsmidler, inden eller under de retsmæssige eller voldgiftsmæssige processer, med henblik på 
at opretholde den pågældende parts rettigheder og interesser eller for at håndhæve visse betingelser, 
som er egnede til pålæggelse af foreløbige beføjelser. Nærværende aftale er ikke underlagt følgende, 
hvis anvendelse hermed udtrykkeligt er udelukket ved nærværende aftale: (x) lovvalgsregler for noget 
retsområde, (y) de Forenede Nationers konvention om aftaler om internationale køb og (z) UCITA 
(Uniform Computer Information Transactions Act) som vedtaget i ethvert retsområde. 
11. Generelle bestemmelser. 
Hvis en del af denne aftale erklæres ugyldig eller ikke kan håndhæves, påvirker det ikke gyldigheden af 
den øvrige del af denne aftale, som fortsat er gyldig og kan håndhæves i henhold til dens vilkår. 
Ændringer af denne aftale skal ske skriftligt og underskrives af en befuldmægtiget repræsentant for 
Adobe. Den engelske version af denne aftale vil være gældende ved fortolkning eller udlægning af 
denne aftale. Denne aftale udgør den samlede aftale mellem Adobe og kunden i henseende til 
softwaren, og den træder i stedet for enhver form for tidligere tilkendegivelse, diskussion, løfte, 
meddelelse eller annoncering vedrørende softwaren. 
12. Bemærkninger til slutbrugere i den amerikanske forvaltning. 
12.1 Adobe Technologys licensudstedelse til den amerikanske forvaltning. Kunden accepterer, at licens 
til Adobe Software erhvervet af den amerikanske forvaltning eller dennes underleverandører erhverves 
iht. praksis angivet i 48 C.F.R. Section 12.212 (for civile myndigheder) og 48 C.F.R. Sections 227.7202-1 
og 227.7202-4 (for forsvarsministeriet). For så vidt angår slutbrugere i den amerikanske forvaltning 
forpligter Adobe sig til at overholde alle love om ligebehandling, herunder bestemmelserne i Executive 
Order 11246, med senere ændringer, paragraf 402 i loven ”Vietnam Era Veterans Readjustment 
Assistance Act” af 1974 (38 USC 4212) og paragraf 503 i loven ”Rehabilitation Act” af 1973, med senere 
ændringer, samt reglerne i 41 CFR Parts 60-1, 60-60, 60-250 og 60-741. Reglen om positiv 
særbehandling og bestemmelserne i foregående afsnit vil ved henvisning dertil udgøre en del af denne 
aftale. 
12.2 Commercial Items. For så vidt angår slutbrugere i den amerikanske forvaltning, er softwaren 
”Commercial Item(s)”, som dette begreb er defineret i 48 C.F.R. paragraf 2.101, og består af ”Commercial 
Computer Software” og ”Commercial Computer Software Documentation”, således som disse begreber er 
anvendt i 48 C.F.R. paragraf 12.212 eller 48 C.F.R. paragraf 227.7202, i det omfang, disse bestemmelser 
måtte finde anvendelse. I overensstemmelse med 48 C.F.R. paragraf 12.212 eller 48 C.F.R. 
paragraf 227.7202-1 til 227.7202-4, i det omfang, disse bestemmelser måtte finde anvendelse, gives denne 
”Commercial Computer Software” og ”Commercial Computer Software Documentation” i licens til 
slutbrugere i den amerikanske forvaltning (a) alene som ”Commercial Items” og (b) alene med de rettigheder, der gives alle andre slutbrugere i medfør af denne aftales vilkår og betingelser. Der tages 
forbehold for ikke-offentliggjorte rettigheder i henhold til den i USA gældende ophavsretslovgivning. 
13. Overholdelse af licensvilkår. 
Hvis kunden er en virksomhed, et selskab eller en organisation, accepterer kunden hermed, at Adobe 
eller en af Adobe bemyndiget repræsentant, ud over kontrol af overholdelse af licensen udført af 
softwaren, højst hver tolvte (12.) måned med syv (7) dages forudgående varsel har ret til at inspicere 
kundens optegnelser, systemer og anlæg for at verificere, at brugen af al software eller tjenesteydelser 
fra Adobe er i overensstemmelse med kundens gyldige licenser fra Adobe. For eksempel har Adobe ret 
til den del af kundens dokumentation, som kan bidrage til at afgøre, om installationer af softwaren er 
blevet serialiseret, og kunden skal udlevere den pågældende dokumentation, så snart Adobe måtte 
anmode herom. Kunden skal herudover forsyne Adobe med alle optegnelser og oplysninger, som 
Adobe anmoder om, for at bekræfte, at kundens anvendelse af nogen eller al Adobe-software er i 
overensstemmelse med dennes gyldige licenser fra Adobe, inden tredive (30) dage efter Adobes 
anmodning. Der er flere oplysninger om serialisering på http://www.adobe.com/go/elicensing_dk. 
14. Internetforbindelse og beskyttelse af personlige oplysninger. 
14.1 Automatisk forbindelse til internettet. Softwaren kan bevirke, at kundens computer uden varsel 
automatisk opretter forbindelse til internettet og kommunikerer med et af Adobes websteder eller 
Adobes domæne med henblik på f.eks. licensvalidering eller for at kunden kan få leveret yderligere 
oplysninger, faciliteter og funktionalitet. Medmindre andet er angivet i afsnit 14.2 til og med 14.7, 
gælder følgende bestemmelser for alle automatiske internetforbindelser, som softwaren foretager: 
14.1.1 Når softwaren opretter forbindelse til internettet og kommunikerer med en Adobe-hjemmeside, 
uanset om det sker automatisk eller på brugerens anmodning, er politikken om beskyttelse af 
personlige oplysninger gældende. Adobes politik om beskyttelse af personlige oplysninger tillader 
sporíng (tracking) af besøg på hjemmesider, og den giver udførlig information om emnerne sporing 
(tracking) og brug af cookies, web-beacons og lignende. 
14.1.2 Når som helst softwaren opretter forbindelse til Adobe via internettet, indsamles og overføres 
bestemte oplysninger om kunden af softwaren til Adobe i henhold til Adobes online-politik om 
beskyttelse af personlige oplysninger, som er tilgængelig på http://www.adobe.com/go/privacy_dk 
(”Privacy Policy”). 
14.1.3 Hvis kunden anvender en Adobe online-tjeneste (som defineret i afsnit 16.4 herunder) eller 
aktiverer eller registrerer softwaren, bliver yderligere oplysninger såsom kundens Adobe-id, brugernavn 
og adgangskode muligvis overført og gemt af Adobe i henhold til politikken om beskyttelse af 
personlige oplysninger og yderligere vilkår for brug i forbindelse med en sådan Adobe online-tjeneste 
(sammen med vilkårene for brug på Adobe.com og alle gældende vilkår benævnt ”Yderligere vilkår for 
brug”). 
14.1.4 Som tilladt ifølge gældende lovgivning eller efter kundens accept kan Adobe (a) sende kunden 
transaktionsmeddelelser for at lette gennemførelse af Adobe online-tjenesten eller aktiveringen eller 
registreringen af softwaren eller Adobe online-tjenesten eller (b) levere markedsføringsmateriale i selve 
produktet for at informere om softwaren og andre Adobe-produkter og -tjenester ved hjælp af 
oplysninger, herunder men ikke begrænset til versionen af platformen og softwaren, licensstatus og 
sprog. 
14.2 Opdatering. Softwaren kan bevirke, at kundens computer uden yderligere varsel automatisk 
opretter forbindelse til internettet (periodisk eller med regelmæssige mellemrum) for at (a) søge efter 
opdateringer, som er tilgængelige for download og installation på computeren og (b) for at oplyse 
Adobe om resultaterne af installationsforsøg. 14.3 Aktivering. Softwaren kan kræve, at kunden (a) erhverver et Adobe-id, (b) aktiverer eller 
genaktiverer softwaren, (c) registrerer softwaren eller (d) validerer medlemskabet. Et sådant krav kan 
bevirke, at kundens computer uden varsel opretter forbindelse til internettet ved installation, ved start 
og med regelmæssige mellemrum derefter. Når softwaren har oprettet forbindelse, vil den indsamle og 
overføre oplysninger til Adobe som beskrevet på http://www.adobe.com/go/activation_dk (”Activation 
Terms”). Softwaren eller kunden kan også modtage oplysninger fra Adobe i forbindelse med kundens 
licens, abonnement eller medlemskab. Adobe kan bruge denne type oplysninger til at spore eller 
forhindre svigagtig eller uautoriseret brug, som ikke er i overensstemmelse med en gyldig licens eller et 
gyldigt abonnement eller medlemskab. Manglende aktivering eller registrering af softwaren, validering 
af abonnementet eller medlemskabet eller en afgørelse fra Adobe om svigagtig eller uautoriseret brug 
af softwaren kan medføre reduceret funktionalitet, ikke-funktionsdygtig software eller afbrydelse eller 
midlertidig ophævelse af abonnementet eller medlemskabet. 
14.4 Deaktivering. Kunden kan deaktivere og afinstallere softwaren på sin computer for at installere og 
aktivere softwaren på en anden computer i henhold til denne aftale (”Deaktivering”) og som yderligere 
beskrevet på http://www.adobe.com/go/activation_dk. Deaktivering kræver internetforbindelse. 
14.5 Brug af online-tjenester. Softwaren kan uden yderligere varsel og enten periodisk eller med 
regelmæssige mellemrum automatisk oprette forbindelse på kundens computer til internettet for at 
lette kundens adgang til indhold og tjenester, der leveres af Adobe eller tredjepart, som yderligere 
beskrevet i afsnit 16.4 (online-tjenester). Softwaren kan endvidere uden yderligere varsel automatisk 
oprette forbindelse til internettet for at opdatere materialer, der kan downloades fra disse online-
tjenester, for også at give øjeblikkelig adgang til disse tjenester, når kunden er offline. 
14.6 Digitale certifikater. Softwaren bruger digitale certifikater (som beskrevet i afsnit 16.5) for at hjælpe 
kunden med at identificere downloadede filer (f.eks. programmer og indhold) samt udgiverne af disse 
filer. Adobe AIR bruger f.eks. digitale certifikater til at hjælpe kunden med at identificere udgiveren af 
Adobe AIR-applikationer. Adobe Acrobat-produktfamilien anvender også digitale certifikater til at 
signere og validere signaturer i PDF-dokumenter og til at validere certificerede PDF-dokumenter. 
Kundens computer opretter muligvis forbindelse til internettet ved validering af et digitalt certifikat. 
14.7 Settings Manager. Softwaren kan omfatte Flash Player. Flash Player kan gemme visse 
brugerindstillinger ved at lagre dem på kundens computer som et lokalt delt objekt. De er knyttet til 
programmet Flash Player på computeren, så kunden kan tilpasse runtime-funktioner. Med Flash Player 
Settings Manager kan kunden ændre disse indstillinger, herunder muligheden for at begrænse 
tredjeparters adgang til at lagre lokale delte objekter eller tildele tredjepartsindhold adgangsrettigheder 
til computerens mikrofon og kamera. Der er flere oplysninger om, hvordan man konfigurerer 
indstillingerne i versionen af Flash Player, herunder oplysninger om deaktivering af lokale delte objekter 
med Flash Player Settings Manager, på http://www.adobe.com/go/settingsmanager_dk. Der er flere 
oplysninger om lokale delte objekter på http://www.adobe.com/go/flashplayer_security_dk. 
15. Peer-to-peer-kommunikation. 
Softwaren kan benytte kundens forbindelse til et lokalt netværk til uden yderligere varsel automatisk at 
oprette forbindelse til anden Adobe-software og derved angive på det lokale netværk, at den er 
tilgængelig for kommunikation med anden Adobe-software. Disse forbindelser kan overføre IP-
adressen på kundens forbindelse til det lokale netværk. 
16. Specifikke bestemmelser og undtagelser. 
Nærværende afsnit indeholder særlige bestemmelser for bestemte produkter og komponenter i 
softwaren samt begrænsede undtagelser til de ovenfor anførte vilkår og betingelser. I det omfang en 
bestemmelse i dette afsnit er i modstrid med andre vilkår og betingelser i denne aftale, vil vilkårene 
anført i dette afsnit have forrang for sådanne andre vilkår og betingelser. 16.1 Ingen præjudice, bestemmelser for Det Europæiske Økonomiske Samarbejdsområde (EØS), 
obligatorisk besked vedr. Australien. 
16.1.1 Denne aftale vil ikke forringe de lovfæstede rettigheder, som nogen, herunder de, der handler 
som forbrugere, måtte have. For eksempel reguleres denne aftale af ”Consumer Guarantees Act” for 
forbrugere i New Zealand, der anskaffer softwaren til personlig brug eller hjemme- eller 
husholdningsbrug (ikke til erhverv). 
16.1.2 Hvis kunden har købt softwaren inden for Det Europæiske Økonomiske Samarbejdsområde 
(EØS), hvis kunden som regel er bosiddende i EØS og er forbruger (dvs. kunden bruger softwaren til 
personlige, ikke-forretningsmæssige formål), gælder afsnit 6 (Begrænset garanti) ikke for kundens køb 
og anvendelse af softwaren. I stedet garanterer Adobe i en periode på 2 år fra købstidspunktet, at 
softwaren leverer de funktionaliteter, der er beskrevet i den relevante brugerhåndbog (de ”aftalte 
funktionaliteter”), når den anvendes på den kompatible computer. Uvæsentlig variation i de aftalte 
funktionaliteter vil ikke kunne godtgøre garantirettigheder. DENNE GARANTI GÆLDER IKKE FOR 
SOFTWARE, SOM KUNDEN BENYTTER SOM PRE-RELEASE, PRØVE, STARTPAKKE ELLER 
PRODUKTPRØVE, ELLER FOR FONTSOFTWARE, ELLER HVIS SOFTWAREN IKKE FUNGERER, FORDI 
DEN ER BLEVET ÆNDRET AF KUNDEN. For at komme med et garantikrav skal kunden meddele dette til 
Adobes kundeserviceafdeling inden for denne 2-årige periode samt indgive købsbevis for softwaren. 
Adobe vil undersøge, om der er en fejl i softwaren, eller meddele kunden, at fejlen opstår, fordi kunden 
ikke har installeret softwaren korrekt (er det tilfældet, vil Adobe hjælpe kunden). Hvis der er en fejl i 
softwaren, kan kunden anmode Adobe om enten tilbagebetaling af købesummen eller reparation eller 
ombytning af softwaren. Anmodninger skal indsendes sammen med købsbevis. Hvis kundens 
garantikrav kan dokumenteres, vil Adobe imødekomme kundens krav om reparation eller ombytning, 
medmindre det ikke er rimeligt for Adobe. I sådanne tilfælde vil Adobe tilbagebetale købsprisen. 
Kunden kan få hjælp i forbindelse med garantien ved at kontakte Adobes kundeserviceafdeling. 
Bemærk, at bestemmelserne i afsnit 8 (Ansvarsbegrænsning) fortsat er gældende for de erstatningskrav, 
kunden måtte gøre gældende i forbindelse med brugen af softwaren. Adobe er dog ansvarlig for direkte 
tab, som er rimeligt forudsigelige i tilfælde af brud på denne aftale fra Adobes side. Kunden anmodes 
om at træffe alle rimelige foranstaltninger for at undgå og reducere skader, især ved at tage 
sikkerhedskopier af softwaren og computerdataene. 
Denne aftale og især dette afsnit 16.1.2 beskriver kundens rettigheder (herunder dennes lovmæssige 
rettigheder) i tilfælde af, at der opstår problemer med brugen af softwaren. Hvis kundens lovfæstede 
rettigheder er mere omfattende end denne beskrivelse, er kundens lovfæstede rettigheder gældende. 
16.1.3 Intet i denne aftale (herunder afsnit 4.4) begrænser nogen ret, der ikke kan tilsidesættes, til at 
dekompilere den software, som kunden må benytte ifølge gældende lovgivning. Hvis kunden for 
eksempel befinder sig inden for Den Europæiske Union (EU), har kunden måske ret til på visse 
betingelser, som er specificeret i den relevante lovgivning, at dekompilere software, hvis dette er 
nødvendigt for interoperabiliteten mellem softwaren og et andet softwareprogram, og kunden forinden 
skriftligt har bedt Adobe om at levere de oplysninger, som er nødvendige, for at denne operabilitet kan 
opnås, og Adobe ikke har stillet disse oplysninger til rådighed. Derudover må en sådan dekompilering 
kun udføres af kunden eller af en person, som har ret til at benytte en kopi af softwaren på kundens 
vegne. Adobe har ret til at kræve rimelige betingelser opfyldt, før sådanne oplysninger leveres. Alle 
oplysninger, der leveres af Adobe, eller som er erhvervet af kunden, som tilladt ifølge nærværende 
aftale, må kun anvendes af kunden til det heri beskrevne formål og må ikke videregives til tredjemand 
eller anvendes til at skabe software, som udviser betydelig lighed med softwarens udtryk, eller anvendes 
til nogen handling, som krænker Adobes eller selskabets licensgiveres ophavsret. 
16.1.4 Hvis kunden anskaffer softwaren i Australien, finder følgende bestemmelse anvendelse, uanset 
modstridende indhold i denne aftale: BESKED TIL FORBRUGERE I AUSTRALIEN: 
Vores varer leveres med garantier, der ikke kan udelukkes i henhold til australsk forbrugerlovgivning. 
Du har ret til ombytning eller tilbagebetaling af købesummen ved væsentlige mangler og til godtgørelse 
ved alle andre tab eller skader, der er rimeligt forudsigelige. Du har også ret til at få varerne repareret 
eller ombyttet, hvis varerne ikke er af acceptabel kvalitet, og fejlen ikke udgør en væsentlig fejl. Vores 
softwareprodukter har også en begrænset garanti på 90 dage, der ydes af Adobe Systems Software 
Ireland Limited, hvis kontor er beliggende på 4-6 Riverwalk, Citywest Business Campus, Dublin 24, 
Irland, som beskrevet i aftalen. Hvis produkterne ikke har de generelle funktioner, der er beskrevet i 
brugerdokumentationen inden for 90 dage efter levering, skal du ringe til Adobes kundeserviceafdeling 
på 1800 614 863 med oplysninger om produkt, serienummer og købsbevis. Du skal muligvis returnere 
softwareproduktet til den adresse, vi oplyser på det tidspunkt, og hvis det er tilfældet, vil 
forsendelsesomkostningerne påhvile dig. Fordelene i henhold til denne garanti er et tillæg til andre 
rettigheder og misligholdelsesbeføjelser, du måtte have ifølge lovgivning. 
16.2 Yderligere vilkår for ”pre-release”-softwaren. Hvis softwaren er en før-kommerciel udgivelse eller 
beta-software (”pre-release”-software), gælder nærværende afsnit. Pre-release-softwaren er ikke et 
udtryk for det endelige produkt fra Adobe og kan indeholde fejl og andre problemer, som kan medføre 
systemfejl eller andre fejl samt tab af data. Adobe kan vælge aldrig at udgive Pre-release-softwaren 
kommercielt. Hvis kunden har modtaget pre-release-softwaren i medfør af en separat skriftlig aftale, 
f.eks. ”Adobe Systems Incorporated Serial Agreement for Pre-release Software”, reguleres kundens brug 
af softwaren af den pågældende aftale. Kunden skal straks returnere eller ødelægge alle kopier af pre-
release-softwaren på Adobes anmodning eller på tidspunktet for Adobes kommercielle udgivelse af 
sådan software, alt efter hvad der indtræffer først. KUNDENS BRUG AF PRE-RELEASE-SOFTWARE SKER 
PÅ EGEN RISIKO. SE AFSNIT 6 OG 8 VEDRØRENDE BEGRÆNSET GARANTI OG 
ANSVARSBEGRÆNSNINGER I FORHOLD TIL PRE-RELEASE-SOFTWARE. 
16.3 Undervisningssoftware. Hvis softwaren er et undervisningssoftwareprodukt (software produceret 
og distribueret alene til brug for undervisningsslutbrugere), må kunden ikke bruge softwaren, 
medmindre denne er undervisningsslutbruger. Besøg http://www.adobe.com/go/edu_purchasing_dk 
for at få at vide, om disse betingelser er opfyldt. Besøg http://www.adobe.com/go/store_dk, og søg efter 
linket for Buying Adobe Products Worldwide (forhandling af Adobe produkter på verdensplan) for at 
finde en forhandler af Adobe Authorized Academic i nærområdet. 
16.4 Online-tjenester. 
16.4.1 Leveret af Adobe. Softwaren letter kundens adgang til indhold og forskellige tjenester, der findes 
på websteder drevet af Adobe eller dets associerede enheder (”Adobe online-tjenester”). Eksempler på 
sådanne Adobe online-tjenester kan omfatte, men er ikke begrænset til: Adobe BrowserLab, Adobe CS 
Review, Business Catalyst, Digital Publishing Suite, Acrobat.com, Search for Help og 
produktvelkomstskærmbilleder. I nogle tilfælde kan en Adobe online-tjeneste fremkomme som en 
facilitet eller udvidelse i softwaren, selvom den er anbragt på et websted. Adgang til en Adobe online-
tjeneste kan kræve, at kunden aktiverer softwaren, erhverver et Adobe-id, accepterer de yderligere 
vilkår for brug, eller det vil kræve en særlig afgift for at få adgang til en sådan Adobe online-tjeneste. 
Adobe online-tjenester er muligvis ikke tilgængelige på alle sprog eller for indbyggere i alle lande, og 
Adobe kan til enhver tid og uden nærmere begrundelse modificere eller afbryde adgangen til enhver 
Adobe online-tjeneste. Adobe forbeholder sig også ret til at begynde at kræve betaling for adgang til 
eller brug af en Adobe online-tjeneste, der tidligere var gratis. Afsnit 14 anfører vigtige oplysninger om 
internetforbindelse og beskyttelse af kundens personlige oplysninger. Som anført i afsnit 14 gælder, at 
når softwaren får adgang til en Adobe online-tjeneste, er kundens brug af en sådan Adobe online-
tjeneste underlagt Adobes politik om beskyttelse af personlige oplysninger 
(http://www.adobe.com/go/privacy_dk), vilkårene for brug af Adobe.com 
(http://www.adobe.com/go/terms_dk) samt alle yderligere vilkår for brug, som kunden måtte få vist på 
det pågældende tidspunkt. 16.4.2 Leveret af tredjepart. Softwaren kan lette kundens adgang til websteder drevet af tredjepart, der 
tilbyder varer, information, software og tjenester (”tredjeparts online-tjenester”). Eksempler på sådanne 
tredjeparts online-tjenester kunne omfatte, men er ikke begrænset til, Kodak EasyShare Gallery. 
Kundens adgang til og brug af enhver tredjeparts online-tjeneste er underlagt de vilkår, betingelser, 
ansvarsfraskrivelser og meddelelser, der findes på sådanne websteder, eller på anden måde er tilknyttet 
sådanne tredjeparts online-tjenester. Adobe kontrollerer ikke, står ikke inde for og accepterer ikke 
ansvar for tredjeparts online-tjenester. Enhver transaktion mellem kunden og tredjepart i tilknytning til 
en tredjeparts online-tjeneste, herunder tredjepartens politik om beskyttelse af personlige oplysninger 
(fortrolighedspolitik) og brug af kundens personlige oplysninger, levering af og betaling for varer og 
tjenesteydelser samt alle andre vilkår, betingelser, garantier eller tilsikringer i tilknytning til sådanne 
transaktioner, vedrører alene og er alene indgået mellem kunden og den pågældende tredjepart. 
Tredjeparts online-tjenester er muligvis ikke tilgængelige på alle sprog eller for indbyggere i alle lande, 
og Adobe kan til enhver tid og uden nærmere begrundelse modificere eller afbryde adgangen til enhver 
tredjeparts online-tjeneste. 
16.4.3 BORTSET FRA HVOR DET ER UDTRYKKELIGT AFTALT MED ADOBE ELLER DETS ASSOCIEREDE 
ENHEDER ELLER MED TREDJEPART I EN SEPARAT AFTALE, SKER KUNDENS BRUG AF ADOBE OG 
TREDJEPARTS ONLINE-TJENESTER FOR DENNES EGEN RISIKO OG UNDER DEN GARANTI OG DE 
ANSVARSBEGRÆNSNINGER, DER FREMGÅR AF AFSNIT 7 OG 8. 
16.5 Digitale certifikater. 
16.5.1 Brug. Digitale certifikater udstedes af certifikatudstedende tredjepartsmyndigheder, herunder 
udbydere af Adobe Certified Document Services (CDS), som er angivet på 
http://www.adobe.com/go/partners_cds_dk, og udbyderne på Adobe Approved Trust List (”AATL”), 
som er angivet på http://www.adobe.com/go/aatl_dk (samlet kaldet ”certifikatudstedende 
myndigheder”), eller de kan være selvsignerede. 
16.5.2 Vilkår og betingelser. Ansvaret for køb af, brug af og tillid til digitale certifikater ligger hos kunden 
og en certifikatudstedende myndighed. Inden kunden stoler på et certificeret dokument, en digital 
signatur eller en certifikatudstedende myndighed, bør kunden gennemgå alle gældende vilkår og 
betingelser for den pågældende certifikatudstedende myndigheds tjenester, herunder for eksempel alle 
abonnementsaftaler, certifikatmodtageraftaler, certifikatpolitikker og erklæringer vedrørende praksis. Se 
linkene på http://www.adobe.com/go/partners_cds_dk for at få oplysninger om Adobes CDS-
leverandører og http://www.adobe.com/go/aatl_dk for oplysninger om AATL-leverandører. 
16.5.3 Bekræftelse. Kunden er indforstået med, at (a) softwaren, som følge af konfiguration eller 
eksterne problemer, kan vise en signatur som gyldig, selvom et digitalt certifikat muligvis kan være 
tilbagekaldt eller udløbet på verificeringstidspunktet, (b) en digital signaturs sikkerhed eller integritet 
kan være kompromitteret på grund af handlinger eller udeladelser fra den, der har signeret 
dokumentet, den pågældende certifikatudstedende myndighed eller en anden tredjepart, og (c) at et 
certifikat kan være selvsigneret og ikke udstedt af en certifikatudstedende myndighed. KUNDEN ER 
ALENE ANSVARLIG FOR AT AFGØRE, OM HAN ELLER HUN VIL STOLE PÅ ET CERTIFIKAT ELLER EJ. 
MEDMINDRE EN SEPARAT SKRIFTLIG GARANTI ER UDSTEDT AF EN CERTIFIKATUDSTEDENDE 
MYNDIGHED, ER KUNDENS BRUG AF DIGITALE CERTIFIKATER HELT PÅ EGEN RISIKO. 
16.5.4 Tredjepartbegunstigede. Kunden er indforstået med, at enhver certifikatudstedende myndighed, 
som kunden stoler på, er en tredjepartbegunstiget i forhold til denne aftale og vil være berettiget til at 
håndhæve denne aftale i eget navn som værende Adobe. 
16.5.5 Skadesløsholdelse. Kunden er indforstået med at holde Adobe og enhver relevant 
certifikatudstedende myndighed (medmindre andet udtrykkeligt er angivet i vilkår og betingelser) 
skadesløs, hvad angår enhver form for ansvar, tab, retshandlinger, erstatninger eller krav (herunder alle 
rimelige udgifter, omkostninger og advokatsalærer), som måtte opstå i forbindelse med brugen af eller 
tilliden til en tjeneste fra enhver sådan myndighed, herunder, men ikke begrænset til: (a) tillid til et 
udløbet eller tilbagekaldt certifikat; (b) urigtig verificering af et certifikat; (c) brug af et certifikat på 
måder, der ikke er tilladt under gældende vilkår og betingelser, denne aftale eller gældende lov; (d) undladelse af at udvise rimelig dømmekraft i situationer, hvor der stoles på udstedende tjeneste eller 
certifikater eller (e) undladelse af at gennemføre nogen af forpligtelserne, som er påkrævet i henhold til 
vilkår og betingelser for tjenesterne. 
16.6 Fontsoftware. Hvis softwaren indeholder fontsoftware: 
16.6.1 Kunden er berettiget til at bruge fontsoftwaren sammen med softwaren på computere som 
beskrevet i afsnit 2 og udskrive fontsoftwaren på en hvilken som helst output-enhed, der er forbundet til 
disse computere. 
16.6.2 Hvis det tilladte antal computere er fem (5) eller færre, er kunden berettiget til at downloade 
fontsoftwaren til hukommelsen (harddisk eller RAM) i én output-enhed forbundet til mindst én af disse 
computere med det formål at have sådan fontsoftware gemt i output-enheden og i yderligere én sådan 
output-enhed, for hver gang det tilladte antal computere forhøjes med fem. 
16.6.3 Kunden er berettiget til at tage en kopi af de fonte, kunden har brugt til en særlig fil, til en 
kommerciel printer- eller andet servicebureau, og et sådant servicebureau er berettiget til at bruge 
fonten(e) til at behandle kundens fil, hvis servicebureauet har en gyldig licens til at bruge den 
pågældende fontsoftware. 
16.6.4 Kunden er berettiget til at integrere kopier af fontsoftwaren i sine elektroniske dokumenter med 
det formål at udskrive, se og redigere dokumentet på skærmen. Ingen andre rettigheder til indlejring er 
underforståede eller tilladte i henhold til denne aftale. 
16.6.5 Som en undtagelse fra ovenstående er de fonte, der står på listen på 
http://www.adobe.com/go/restricted_fonts_dk, kun inkluderet i softwaren med henblik på drift af 
softwarens brugergrænseflade og ikke til benyttelse i nogen form for outputfiler. Fonte på denne liste er 
ikke givet i licens ifølge afsnit 16.6. Kunden er indforstået med ikke at kopiere, flytte, aktivere, benytte 
eller tillade, at nogen form for fontadministrationsværktøj anvendes til at kopiere, flytte, aktivere eller 
benytte fontene på denne liste sammen med nogen form for softwareapplikation, programmer eller filer 
bortset fra softwaren. 
16.7 After Effects Render Engine. Hvis softwaren indeholder den fulde version af Adobe After Effects, er 
kunden berettiget til at installere et ubegrænset antal Render Engines på computere i sit interne 
netværk, som omfatter mindst én computer, på hvilken den fulde version af Adobe After Effects-
software er installeret. Udtrykket ”Render Engine” betyder en installerbar del af softwaren, der muliggør 
præsentation af After Effects-projekter, men som ikke kan bruges til at skabe eller ændre i projekterne, 
og som ikke inkluderer den komplette After Effects-brugergrænseflade. 
16.8 Acrobat Standard-, Acrobat Pro- og Adobe Acrobat Suite-funktioner. Hvis softwaren indeholder 
Acrobat Standard, Acrobat Pro, Acrobat Suite eller bestemte funktioner i ovennævnte software, er dette 
afsnit 16.8 gældende. 
16.8.1 Yderligere definitioner. 
16.8.1.1 ”Deployere” betyder at levere eller på anden måde, direkte eller indirekte, ved ethvert middel, 
herunder, men ikke begrænset til, et netværk eller internettet, gøre et udvidet dokument tilgængeligt 
for en eller flere modtagere. 
16.8.1.2 ”Udvidet dokument” betyder en PDF-fil, der er manipuleret af softwaren for at gøre det muligt 
at gemme dokumenter med udfyldte PDF-formularer lokalt. 
16.8.2 Softwaren indeholder muligvis aktiveringsteknologi, der tillader kunden at udstyre PDF-
dokumenter med visse egenskaber gennem brug af en digital signatur, der er indeholdt i softwaren 
(”Nøgle”). Kunden accepterer ikke at tilgå, prøve at få adgang til, kontrollere, deaktivere, fjerne, bruge 
eller distribuere nøglen uanset formål. 
16.8.3 For så vidt angår et unikt udvidet dokument må kunden kun enten (a) deployere det udvidede 
dokument til et ubegrænset antal unikke modtagere, men kunden må ikke udtrække information eller foranledige, at informationen bliver udtrukket fra mere end femhundrede (500) unikke tilfælde fra et 
sådant udvidet dokument eller enhver papirkopi af en præsentation af et sådant udvidet dokument, der 
indeholder udfyldte formfelter eller (b) deployere det udvidede dokument til højst femhundrede (500) 
unikke modtagere uden begrænsning af det antal gange, kunden må udtrække information fra et 
udvidet dokument, der returneres til kunden i udfyldt stand af modtagerne. Uanset om andet måtte 
være anført i aftalen, udvides ovennævnte grænser ikke, selvom kunden erhverver yderligere licenser til 
at bruge Acrobat Standard, Acrobat Pro eller Adobe Acrobat Suite (de ovennævnte grænser er det 
samlede antal grænser, uanset hvor mange yderligere licenser til Acrobat Standard, Acrobat Pro eller 
Adobe Acrobat Suite kunden har erhvervet). 
16.9 Flash Player Projectors og Runtime. Kundens rettigheder til at bruge en Flash-afspiller, projektor, 
selvstændig afspiller, plug-in, runtime eller ActiveX-kontrol, der leveres som del af eller sammen med 
softwaren eller i en outputfil, er underlagt af vilkår tilgængelige på 
http://www.adobe.com/go/flashplayer_usage_dk. Medmindre andet fremgår heraf, har kunden ikke 
rettigheder til at bruge eller distribuere denne type software. 
16.10 Contribute Publishing Services. I henhold til softwareslutbrugerlicensaftalen for Contribute 
Publishing Services må kunden ikke oprette forbindelse til Contribute Publishing Services-softwaren, 
medmindre kunden har købt en licens til at oprette forbindelse til Contribute Publishing Services-
softwaren til alle personer, der skal kunne oprette forbindelse til Contribute Publishing Services-
software, idet prøveversioner af Adobe Contribute-software dog gerne må installeres og forbindes til 
Contribute Publishing Services-software i overensstemmelse med softwareslutbrugerlicensaftalen for 
Contribute Publishing Services. 
16.11 Adobe Presenter. Hvis Adobe Presenter indgår i softwaren, og kunden installerer eller bruger 
Adobe Connect Add-in i forbindelse med brug af softwaren, accepterer kunden udelukkende at 
installere og bruge Adobe Connect Add-in på en stationær pc og ikke på andre produkter, herunder 
men ikke begrænset til, internetapparater, set-top-bokse, håndholdte enheder, mobiltelefoner eller 
webpad-enheder. Yderligere må den del af softwaren, der er integreret i en præsentation, i information 
eller i et indhold genereret ved brug af softwaren (”Adobe Presenter Run-Time”), kun bruges sammen 
med den præsentation, den information eller det indhold, hvori den er integreret. Kunden må ikke 
bruge og skal sørge for, at alle licenshavere af en sådan præsentation, information eller et sådant 
indhold ikke bruger Adobe Presenter Run-Time til andet end som integreret i præsentationen, i 
informationen eller i indholdet. Herudover må kunden ikke bruge og skal sørge for, at alle licenshavere 
af en sådan præsentation, information eller et sådant indhold ikke ændrer, foretager reverse 
engineering eller adskiller Adobe Presenter Run-Time. 
16.12 Flash Builder med LiveCycle Data Services (LCDS) Data Management Library. Adobe Flash Builder 
kan indeholde fds.swc library. Kunden må kun benytte fds.swc til dataadministrationsfunktioner på 
klientsiden og som outputfil i software, som kunden udvikler, på følgende betingelser: Kunden må ikke 
(a) bruge fds.swc til at aktivere associationer eller offline-funktioner i software eller (b) indlejre fds.swc i 
software, som ligner Adobe LiveCycle Data Services eller BlazeDS. Hvis kunden ønsker at foretage noget 
af ovennævnte, skal kunden anmode Adobe om en separat licens. 
16.13 Digital Publishing Suite. Følgende vilkår er gældende, hvis softwaren indeholder bestemte 
komponenter eller funktioner, der er udviklet til at fungere sammen med eller tilgå Digital Publishing 
Suite, underlagt de yderligere vilkår for brug for Digital Publishing Suite. ”DPS Desktop Tools” betyder 
Folio Overlays Panel, Folio Builder Panel, Content Viewer til desktop og Digital Publishing Plug-in til 
InDesign. Hvis softwaren indeholder DPS Desktop Tool (eller en del deraf), må kunden, medmindre 
andet er anført i afsnit 16 eller de yderligere vilkår for brug, udelukkende installere og bruge DPS 
Desktop Tools med det formål at (a) oprette eller frembringe det indhold, der er beregnet til at vises i 
Content Viewer (”Output”), (b) evaluere og teste outputtet og (c) hvor de er tilgængelige, få adgang til 
og bruge Adobe Digital Publishing Suite-tjenesterne i medfør af de yderligere vilkår for brug. 
Medmindre det på anden måde er tilladt efter denne aftale, må kunden ikke vise, distribuere, ændre 
eller offentligt udføre DPS Desktop Tools. 16.14 AVC-DISTRIBUTION. Nedenstående bemærkning gælder for software med indbygget AVC-
funktionalitet til import og eksport: DETTE PRODUKT ER GIVET I LICENS TIL EN FORBRUGER UNDER 
AVC-PATENTLICENS-PORTEFØLJEN TIL PERSONLIG IKKE-KOMMERCIEL BRUG TIL AT (a) INDKODE 
VIDEO, DER OVERHOLDER AVC-STANDARDEN (”AVC-VIDEO”), OG/ELLER (b) AFKODE VIDEO, SOM 
ER BLEVET INDKODET AF EN FORBRUGER UNDER UDØVELSE AF EN PRIVAT IKKE-KOMMERCIEL 
AKTIVITET OG/ELLER BLEV ERHVERVET FRA EN VIDEOLEVERANDØR MED LICENS TIL AT UDBYDE 
AVC-VIDEO. DER ER IKKE GIVET NOGEN LICENS, HVERKEN DIREKTE ELLER INDIREKTE, TIL NOGEN 
ANDEN BRUG. YDERLIGERE OPLYSNINGER KAN INDHENTES FRA MPEG LA, L.L.C., SE 
http://www.adobe.com/go/mpegla_dk. 
16.15 MPEG-2-DISTRIBUTION. Nedenstående bemærkning gælder for software med indbygget MPEG-
2-funktionalitet til import og eksport: BRUG AF DETTE PRODUKT TIL ANDET END FORBRUGERS 
PERSONLIGE BRUG, DER PÅ NOGEN MÅDE OVERHOLDER MPEG-2-STANDARDEN FOR INDKODNING 
AF VIDEOINFORMATION FOR PAKKEDE MEDIER, ER UDTRYKKELIGT FORBUDT UDEN EN LICENS 
UNDER GÆLDENDE PATENTER I MPEG2-PATENTLICENS-PORTEFØLJEN, HVIS LICENS ER 
TILGÆNGELIG FRA MPEG LA, L.L.C. 250 STEELE STREET, SUITE 300 DENVER, COLORADO 80206, USA. 
16.16 Apple. Hvis softwaren downloades fra Apple iTunes Application Store (”App”), erkender og 
accepterer kunden følgende yderligere vilkår: (a) Apple er ikke ansvarlig for App’en og dens indhold, 
(b) kundens brug af App’en er begrænset til en licens, der ikke kan overføres, til brug på enhver iPhone™, 
iPad™ eller iPod Touch™, kunden ejer eller styrer i henhold til brugsbetingelser for Application Store, 
(c) Apple er på ingen måde forpligtet til at yde vedligeholdelse og support for App’en, (d) i den 
udstrækning gældende lovgivning tillader det, har Apple ingen garantiforpligtelser i forbindelse med 
App’en, og Adobe er ansvarlig for alle krav, tab, ansvar, erstatninger, udgifter eller omkostninger, der 
kan henføres til manglende overholdelse af enhver garanti, der gives i denne aftale, (e) Apple er ikke 
ansvarlig for krav i forbindelse med App’en eller kundens ejerskab og/eller brug af App’en, herunder, 
men ikke begrænset til: (i) produktansvarskrav, (ii) enhver påstand om, at App’en ikke overholder 
relevante juridiske krav, og (iii) forbrugerbeskyttelseskrav, (f) Apple er ikke ansvarlig for krav fra 
tredjepart om, at App’en krænker en tredjeparts immaterielle rettigheder, og (g) Apple og Apples 
datterselskaber er tredjepartsbegunstigede i denne aftale med hensyn til enhver sådan App, og at Apple 
har ret til at håndhæve aftalen over for kunden som tredjepartsbegunstiget. 
Hvis du har spørgsmål vedrørende denne aftale, eller hvis du ønsker at anmode Adobe om oplysninger, 
skal du bruge den adresse og kontaktinformation, der er indeholdt i dette produkt, til at kontakte det 
Adobe-kontor, der betjener dit retsområde. 
Navnet på denne software, Adobe, Acrobat, Adobe Connect, AIR, After Effects, Authorware, Business 
Catalyst, Contribute, Creative Suite, Digital Publishing Suite, Flash, Flash Builder, LiveCycle, Pixel Bender, 
Presenter, Shockwave og alle tilhørende titler og logoer er enten registrerede varemærker eller 
varemærker tilhørende Adobe Systems Incorporated i USA og/eller andre lande. Alle andre varemærker 
tilhører deres respektive ejere. 
Gen_WWCombined-da_DK-20111031_1230 