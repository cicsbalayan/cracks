ADOBE 
Contratto di Licenza Software 
LEGGERE CON ATTENZIONE IL PRESENTE CONTRATTO. LA COPIA, L’INSTALLAZIONE OPPURE 
L’UTILIZZO, INTEGRALE O PARZIALE, DEL SOFTWARE DA PARTE DELL’UTENTE (IN SEGUITO 
“CLIENTE”) COMPORTANO L’ACCETTAZIONE DEI TERMINI E DELLE CONDIZIONI DEL PRESENTE 
CONTRATTO, A TITOLO PURAMENTE ESEMPLIFICATIVO E NON ESAUSTIVO, LE DISPOSIZIONI 
RELATIVE A LIMITAZIONI DELLA LICENZA NELL’ARTICOLO 4, GARANZIA LIMITATA NEGLI ARTICOLI 6 
E 7, LIMITAZIONE DI RESPONSABILITÀ NELL’ARTICOLO 8 E DISPOSIZIONI ED ECCEZIONI SPECIFICHE 
NELL’ARTICOLO 16. IL CLIENTE CONCORDA CHE IL PRESENTE CONTRATTO COSTITUISCE UN 
CONTRATTO SCRITTO, NEGOZIATO E SOTTOSCRITTO DAL CLIENTE. IL PRESENTE CONTRATTO È 
APPLICABILE NEI CONFRONTI DEL CLIENTE. QUALORA IL CLIENTE NON ACCETTI I TERMINI DEL 
PRESENTE CONTRATTO, NON DOVRÀ UTILIZZARE IL SOFTWARE. 
Il Cliente può stipulare direttamente con Adobe un separato contratto scritto (ad esempio un contratto 
di licenza per volume) che integra oppure sostituisce, in tutto od in parte, il presente contratto. Il 
Software è CONCESSO IN LICENZA, NON VENDUTO, solo in accordo ai termini del presente contratto. 
L’uso di materiale e servizi Adobe e alcuni non di Adobe inclusi o a cui si accede mediante il Software 
può essere soggetto a termini e condizioni aggiuntivi. Gli avvisi relativi al materiale non Adobe sono 
disponibili all’indirizzo httpwww.adobe.comgothirdparty_it. 
Il Software può causare la CONNESSIONE AUTOMATICA del computer del Cliente A INTERNET. Il 
Software può anche richiedere l’attivazione o la registrazione. Informazioni aggiuntive sull’attivazione, la 
connettività Internet e la privacy sono disponibili negli Articoli 14 e 16. 
1. Definizioni. 
1.1 Con “Adobe” si intende Adobe Systems Incorporated, una società del Delaware con sede 
in 345 Park Avenue, San Jose, California 95110 qualora questo contratto venga sottoscritto da un 
Cliente che si trova negli Stati Uniti, in Canada o in Messico, oppure indica Adobe Systems Software 
Ireland Limited con sede in 4-6 Riverwalk, Citywest Business Campus, Dublin 24, Irlanda. 
1.2 Con “Adobe Runtime” si intende Adobe AIR, Adobe Flash Player, Shockwave Player o Authorware 
Player. 
1.3 Con “Computer compatibile” si intende un Computer con la configurazione di sistema operativo e 
hardware consigliata come specificato nella Documentazione. 
1.4 Con “Computer” si intende un dispositivo virtuale o fisico che accetta informazioni in forma digitale 
o simile e le elabora per ottenere uno specifico risultato sulla base di una sequenza di istruzioni, 
compresi, a titolo meramente esemplificativo e non esaustivo, computer desktop, portatili, dispositivi 
mobili, dispositivi di telecomunicazione, dispositivi connessi a Internet e prodotti hardware che 
consentono di eseguire un’ampia gamma di applicazioni per la produttività, l’intrattenimento o altre 
applicazioni software. 
1.5 Con “Cliente” si intende l’utente e qualsiasi persona giuridica che abbia ottenuto il Software e per 
conto dei quali il Software sia usato, ad esempio il proprio datore di lavoro. 
1.6 Con “Rete interna” si intende una risorsa di rete privata e di carattere esclusivo, accessibile 
esclusivamente ai dipendenti ed ai contraenti individuali (ad esempio i lavoratori a tempo determinato) 
di una specifica società o simile entità commerciale. La Rete interna non comprende sezioni Internet 
ovvero qualsiasi altra rete di carattere collettivo aperta al pubblico come, ad esempio, gruppi accessibili 
solo a soci od iscritti, associazioni ed organizzazioni simili. 
1.7 Con “File di uscita” si intende un file generato dal Cliente con il software. 1.8 Con “Numero consentito” si intende uno (1), salvo diversamente indicato in una licenza valida (ad 
esempio una licenza Volume) rilasciata da Adobe. 
1.9 Con “Software” si intendono (a) tutte le informazioni fornite con il presente contratto, inclusi, a 
titolo meramente esemplificativo e non esaustivo (i) file software Adobe o di terzi e altri dati 
informatici; (ii) qualsiasi logica di scripting proprietaria incorporata nei formati di file esportati o usata in 
un Servizio online Adobe; (iii) fotografie campione ed in dotazione, oltre che immagini, suoni, clip art ed 
altri lavori artistici di corredo al software Adobe o resi disponibili da Adobe sul sito Web di Adobe per 
essere usati con il software Adobe e non ottenuti da Adobe tramite un servizio separato (a meno che 
non annotato diversamente all’interno di quel servizio) o da terzi tramite un servizio separato (“File di 
contenuto”); (iv) materiale e file scritti esplicativi (“Documentazione”); e (v) caratteri tipografici; e 
(b) qualsiasi versione modificata e qualsiasi copia, insieme a qualsiasi miglioramento, aggiornamento, 
ed aggiunta relativi alle informazioni fornite da Adobe al Cliente in qualsiasi momento, fatte salve le 
relative disposizioni contenute in termini separati (collettivamente, “Aggiornamenti”). 
2. Licenza software; Partecipazione. 
2.1 Licenza software. Il presente Articolo 2.1 è applicabili ai Clienti che hanno acquistato una licenza al 
Software ma non hanno acquistato una licenza o un servizio basato su partecipazione quale la 
partecipazione a Creative Cloud (come descritto nell’Articolo 2.2). 
2.1.1 Concessione in licenza. Subordinatamente al rispetto da parte del Cliente del presente Contratto e 
del pagamento degli oneri di licenza applicabili, Adobe concede al Cliente una licenza non esclusiva e 
limitata per installare e usare il Software (a) nel territorio o nella regione in cui il Cliente ha ottenuto il 
Software da Adobe o rivenditore autorizzato di Adobe o come altrimenti esplicitamente dichiarato nella 
Documentazione (“Territorio”), (b) per la durata di tale licenza (“Durata della licenza”), (c) entro lo 
scopo del Tipo di licenza o per il Numero consentito di Computer compatibili del Cliente come 
specificato nella Documentazione e (d) in modo coerente con i termini del presente Contratto e della 
Documentazione applicabile. Salvo altrimenti indicato nel presente Contratto, nella Documentazione 
applicabile o al momento dell’acquisto, la Durata della licenza sarà perpetua. Alla scadenza o 
risoluzione della Durata della licenza, una parte o tutto il Software può cessare di funzionare senza 
preavviso. Alla scadenza o risoluzione della Durata della licenza, il Cliente non potrà usare il Software a 
meno che il Cliente non abbia rinnovato la licenza. La licenza qui concessa è integrata da specifiche 
disposizioni nell’Articolo 16 relative all’uso di particolari prodotti e componenti applicabili che possono 
essere inclusi nel Software quali il software per caratteri tipografici, Acrobat, After Effects, Adobe 
Presenter, Contribute, Flash Player, Flash Builder, Digital Publishing Suite e Adobe Runtime. 
2.1.2 Tipi di licenza. 
2.1.2.1 Software privo di numero di serie. Il Software o parti del Software, forniti senza un numero di 
serie per la Durata della licenza, possono solo essere installati e usati su un numero qualsiasi di 
Computer compatibili come parte di un piano di distribuzione aziendale per la validità della Durata 
della licenza solo a titolo dimostrativo, di valutazione e formazione ed esclusivamente nel caso in cui i 
File di uscita o qualsiasi altro materiale creato a seguito di tale utilizzo vengano usati solo a scopo 
interno, non commerciale e non di produzione. IL SOFTWARE PRIVO DI NUMERO DI SERIE VIENE 
FORNITO “COSÌ COME È”. L’ACCESSO E L’USO DI QUALSIASI FILE DI USCITA CON SOFTWARE PRIVO DI 
NUMERO DI SERIE SONO ESCLUSIVAMENTE A RISCHIO DEL CLIENTE. 
2.1.2.2 Software di valutazione. Il Software o parti del Software, forniti con un numero di serie e 
designato per “scopi di valutazione” o altra designazione simile (ad esempio, Software o un numero di 
serie fornito come “EVAL” con un contratto diverso) (“Software di valutazione”), possono solo essere 
installati e usati sul Numero consentito di Computer compatibili per la Durata della licenza unicamente 
a titolo dimostrativo, di valutazione e formazione, esclusivamente nel caso in cui i File di uscita o 
qualsiasi altro materiale creato a seguito di tale utilizzo vengano usati a scopo interno, non commerciale 
e non di produzione. IL SOFTWARE DI VALUTAZIONE VIENE FORNITO “COSÌ COME È”. L’ACCESSO E L’USO DI QUALSIASI FILE DI USCITA CON IL SOFTWARE DI VALUTAZIONE È ESCLUSIVAMENTE A 
RISCHIO DEL CLIENTE. 
2.1.2.3 Edizione in abbonamento. Per il Software disponibile sulla base di un abbonamento (“Edizione in 
abbonamento”), il Cliente può installare e usare l’Edizione in abbonamento solo sul Numero consentito 
di Computer compatibili per la Durata della licenza. Subordinatamente al Numero consentito di 
Computer per l’Edizione in abbonamento, Adobe può consentire al Cliente di installare e usare la 
versione precedente più recente dell’Edizione in abbonamento e la versione attuale dell’Edizione in 
abbonamento sul medesimo computer per la Durata della licenza. Il Cliente concorda che Adobe può 
modificare il tipo di Software (ad esempio, componenti specifici, versioni, piattaforme, lingue e così via) 
incluso nell’Edizione in abbonamento in qualsiasi momento e non sarà responsabile in qualsiasi modo 
verso il Cliente per tali cambiamenti. L’accesso continuo all’Edizione in abbonamento richiede (a) una 
connessione a Internet ricorrente per attivare, rinnovare e convalidare la licenza, (b) la ricevuta dei 
pagamenti ricorrenti per l’abbonamento di Adobe o del rivenditore autorizzato e (c) l’assenso del 
Cliente ai termini dell’abbonamento e ad altri termini e condizioni disponibili all’indirizzo 
httpwww.adobe.comgopaymentterms_it o al momento dell’acquisto. Se Adobe non riceve il 
pagamento ricorrente per l’abbonamento o non può convalidare periodicamente la licenza, il Software 
diventerà inattivo senza preavviso fino a che Adobe non riceverà il pagamento o convaliderà la licenza. 
2.1.3 Utilizzo su Computer portatile o domestico. Subordinatamente alle limitazioni previste nel 
successivo Articolo 2.1.4, l’utente primario del Computer sul quale il Software è installato in base 
all’Articolo 2.1 (“Utente primario”) può installare una seconda copia del Software esclusivamente 
per il proprio utilizzo su di un Computer portatile o su di un Computer situato presso la propria 
abitazione, purché il Software sul Computer portatile o domestico non sia utilizzato 
contemporaneamente al Software installato sul Computer primario. 
2.1.4 Limitazioni all’Uso secondario per numero di licenze. Qualora il Software sia ottenuto ai sensi di un 
programma multilicenza o contratto Adobe (ad esempio Adobe Volume Licensing) da qualsiasi 
licenziatario che non sia un licenziatario in base ad una licenza per studenti, la seconda copia del 
Software ottenuta ai sensi dell’Articolo 2.1.3 deve essere usata esclusivamente per il vantaggio e 
l’attività commerciale di quel numero di licenze. 
2.1.5 Doppia piattaforma di avvio. Il Software viene concesso in licenza per l’uso su una piattaforma del 
sistema operativo specifico. Il Cliente deve acquistare una licenza separata per l’uso del Software su 
ciascuna piattaforma del sistema operativo. Ad esempio, se il Cliente desidera installare il Software su 
entrambe le piattaforme con sistema operativo Macintosh e Windows su un dispositivo dotato di 
entrambe le piattaforme (ossia un computer a doppio avvio), il Cliente dovrà prima ottenere due licenze 
separate per il Software. Questo vale anche se sullo stesso supporto fornito al Cliente sono installate 
due versioni del Software, ciascuna concepita per una piattaforma del sistema operativo diversa. 
2.1.6 Distribuzione dal server. Come consentito dalla Documentazione, il Cliente può copiare 
un’immagine del Software su un Computer file server all’interno della Rete interna del Cliente (“Server”) 
al fine di scaricare ed installare il Software sui Computer all’interno della stessa Rete interna per l’uso 
previsto dal presente Articolo 2. 
2.1.7 Utilizzo su Server. 
2.1.7.1 Come consentito in un documento di acquisto separato o nella Documentazione e 
subordinatamente alle restrizioni di licenza nel presente Contratto, il Cliente può installare il Software su 
un Server solo allo scopo di consentire l’accesso e l’uso del Software a un individuo da un Computer 
all’interno della stessa Rete interna (“Utente della rete”). L’Utente della rete che ha accesso a tale 
Software sul Server viene definito “Utente software del server”. Il numero totale di Utenti software del 
server (non il numero contemporaneo di utenti) non può eccedere il Numero consentito. Ad esempio, 
se il Cliente ha acquistato 10 licenze del Software (il Numero consentito è 10) e il Cliente sceglie di 
installare il Software su un Server, il Cliente potrà concedere l’accesso al Software solo a 10 Utenti 
software del server (anche se il cliente può avere più di 10 Utenti della rete o meno di 10 utenti 
contemporanei del Software). 2.1.7.2 Per chiarificare e a titolo esemplificativo ma non esaustivo, quanto indicato in precedenza non 
consente al Cliente di installare o accedere al Software, direttamente o mediante comandi, dati od 
istruzioni (a) da o verso un Computer che non sia parte della Rete interna del Cliente, (b) per abilitare 
gruppi di lavoro o servizi ospitati su Web, (c) da parte di qualsiasi utente o entità ad usare, scaricare, 
copiare o altrimenti beneficiare delle funzionalità del Software a meno che non sia concesso in licenza 
da Adobe, (d) come componente di un sistema, flusso di lavoro o servizio accessibile da un numero di 
utenti superiore rispetto al Numero consentito o (e) per operazioni non attivate da un utente singolo 
(ad esempio, l’elaborazione automatizzata da parte del server). 
2.2 Partecipazione. Il presente Articolo 2.2 è applicabili ai Clienti che hanno acquistato una licenza 
basata su partecipazione o servizio quale la partecipazione a Creative Cloud (collettivamente, 
“Partecipazione”). 
2.2.1 Servizi online Adobe relative alla Partecipazione. Subordinatamente alla continua conformità del 
Cliente al presente Contratto e al pagamento degli oneri di partecipazione, se dovuti, Adobe concede al 
Cliente il diritto non esclusivo, su tutto il Territorio e limitato per accedere e usare il Software e il relativo 
Servizio online Adobe (come ulteriormente descritto all’Articolo 16.4.1) come parte della 
Partecipazione, soggetto ai termini dichiarati nel presente Contratto e nei Termini d’uso aggiuntivi 
(come definito nell’Articolo 14.1.3 seguente). 
2.2.2 Licenza software relativa alla Partecipazione. Subordinatamente alla continua conformità del 
Cliente al presente Contratto e al pagamento degli oneri di partecipazione, se dovuti, Adobe concede al 
Cliente una licenza non esclusiva e limitata per installare e usare il Software (a) nel Territorio, 
(b) durante il periodo in cui la Partecipazione è attuale e attiva (“Durata della Partecipazione”) e (c) in 
modo coerente con i termini del presente Contratto e della Documentazione applicabile. Alla scadenza 
o risoluzione della Durata della Partecipazione, (x) una parte o tutto il Software può cessare di 
funzionare senza preavviso e (y) il Cliente non potrà utilizzare il Software a meno che il Cliente non 
abbia rinnovato la partecipazione. Tutti i termini relativi al Software in questione come dichiarato nel 
presente Contratto rimarranno in effetto e saranno applicabili al Cliente e al suo uso di tale Software. 
2.2.3 Restrizioni. Il Cliente accetta i seguenti termini e restrizioni aggiuntivi relativi alla Partecipazione 
(a) Adobe può modificare il tipo di Software (ad esempio, prodotti specifici, componenti, versioni, 
piattaforme, lingue e così via) incluso nella Partecipazione in qualsiasi momento e non sarà 
responsabile in qualsiasi modo verso il Cliente per tali cambiamenti, (b) al Cliente potrà essere richiesto 
di connettersi a Internet e accedere in qualsiasi momento durante la Durata della Partecipazione, (c) il 
Software può connettersi automaticamente a Internet per verificare la Partecipazione del Cliente senza 
preavviso in qualsiasi momento e (d) il Cliente non può abilitare o consentire ad altri di usare il Software 
come Cliente. 
2.3 File di contenuto. Salvo diversa disposizione contenuta nei file “Leggimi”, nella Documentazione o 
altre licenze che accompagnano i File di contenuto, il Cliente può usare, visualizzare, modificare, 
riprodurre e distribuire i File di contenuto. Tuttavia, il Cliente non può distribuire separatamente i soli 
File di contenuto (ad esempio in circostanze in cui i File di contenuto stessi costituiscano il valore 
principale del prodotto che viene distribuito) e il Cliente non potrà vantare diritti sui marchi di fabbrica 
nei File di contenuto o di opere da essi derivate. Niente qui dichiarato influisce sulla proprietà del 
Software come dichiarato nell’Articolo 3. 
2.4 Codice programmazione di esempio. Il Cliente può modificare la forma del codice sorgente di quelle 
parti di tali programmi software identificate come codice di esempio, codice programmazione di 
esempio, frammenti di codice, file di classi ActionScript o componenti di esempio (ciascuna, “Codice di 
programmazione di esempio”) nella relativa Documentazione illustrativa esclusivamente ai fini di 
configurazione, sviluppo e collaudo dei siti e applicazioni sviluppate usando i programmi software 
Adobe; fermo restando che, comunque, al Cliente è permesso copiare e distribuire il Codice di 
programmazione di esempio (modificato o meno) solo se sussistono tutte le seguenti condizioni 
(a) il Cliente distribuisce solo le versioni in codice oggetto compilate del Codice di programmazione di 
esempio con la sua applicazione; (b) il Cliente non include il Codice di programmazione di esempio in qualsiasi prodotto o applicazione concepiti per lo sviluppo di un sito Web; e (c) il Cliente non usa il 
nome, il logo, le icone Adobe o altri marchi Adobe per vendere la propria applicazione. Il Cliente 
accetta di risarcire, manlevare e difendere Adobe da e contro qualsiasi perdita, danno, disputa o 
controversia, comprese le spese legali che sorgono o derivano dall’uso o distribuzione dell’applicazione 
dell’utente. 
2.5 Linguaggi di programmazione. Il Software può includere parti di ExtendScript SDK e Pixel Bender 
SDK. Subordinatamente alle limitazioni contenute nell’Articolo 2, Adobe concede al Cliente una licenza 
non esclusiva, non trasferibile, senza diritti di concessione di licenza per usare i componenti in 
ExtendScript SDK e Pixel Bender SDK esclusivamente ai fini di sviluppo interno di programmi applicativi 
concepiti per funzionare con i prodotti Adobe. Fatta eccezione per i casi espressamente indicati 
nell’Articolo 2.5, non sarà consentito modificare o distribuire altre parti di ExtendScript SDK o Pixel 
Bender SDK. Il Cliente accetta di risarcire, manlevare e difendere Adobe da e contro qualsiasi perdita, 
danno, disputa o controversia, comprese le spese legali che sorgono o derivano dalla distribuzione. 
2.6 Copie della Documentazione. Al Cliente è consentito effettuare copie della Documentazione per 
utilizzo interno alla propria azienda in connessione con l’uso del Software, secondo quanto previsto da 
questo contratto, limitandosi al numero di copie assolutamente necessario. 
3. Titolarità di Diritti di proprietà intellettuale. 
Il Software e tutte le copie che il Cliente effettua costituiscono proprietà intellettuale e appartengono ad 
Adobe Systems Incorporated e ai suoi fornitori. La struttura, l’organizzazione ed il codice sorgente del 
Software costituiscono importanti segreti industriali ed informazioni confidenziali di proprietà di Adobe 
Systems Incorporated e dei suoi fornitori. Il Software è protetto dalla legge, incluse, a titolo meramente 
esemplificativo e non esaustivo, le leggi sul diritto d’autore degli Stati Uniti e di altri paesi e le 
disposizioni dei trattati internazionali. Eccetto per quanto espressamente qui dichiarato, il presente 
Contratto non concede al Cliente alcun diritto sulla proprietà intellettuale del Software. Tutti i diritti non 
espressamente concessi sono riservati ad Adobe e ai suoi fornitori. 
4. Limitazioni e requisiti. 
4.1 Avvisi sui diritti esclusivi. Qualsiasi copia autorizzata del Software (inclusa in via esemplificativa e non 
esaustiva, la Documentazione) eseguita dal Cliente deve contenere le stesse informazioni sul diritto 
d’autore e altri diritti esclusivi che appaiono su o nel Software. 
4.2 Obblighi d’utilizzo. Il Cliente si impegna a non utilizzare il Software in modi non consentiti dal 
presente contratto e a non usare il Software in modo non conforme al design o alla Documentazione. 
4.3 Divieto di modifica. Salvo per quanto permesso in conformità agli Articoli 2 o 16, il Cliente non può 
modificare, adattare oppure tradurre il Software. 
4.4 Divieto di eseguire operazioni di reverse engineering. Eccetto per quanto espressamente consentito 
all’Articolo 16.1, al Cliente è vietato eseguire operazioni di reverse engineering, decodificare, 
decompilare o tentare in altro modo di scoprire il codice sorgente del Software. 
4.5 Inscindibilità dei componenti del pacchetto software. Il Software può includere diverse applicazioni, 
utilità e componenti, può consentire l’accesso a diversi Servizi online Adobe, può supportare più 
piattaforme e lingue e può essere fornito al Cliente su più supporti oppure in copie multiple. 
Ciononostante, il Software è ideato e fornito al Cliente come un singolo prodotto per essere usato 
esclusivamente come un singolo prodotto su Computer come qui concesso. Se non diversamente 
autorizzato nella Documentazione, il Cliente non è obbligato a installare tutte le parti componenti del 
Software, ma non potrà disaggregare le parti componenti del Software da usare su altri Computer. 4.6 Divieto di Trasferimento. 
4.6.1 IL CLIENTE SI IMPEGNA A NON CONCEDERE IN LOCAZIONE, IN AFFITTO, IN SUBLICENZA, 
VENDERE, ASSEGNARE OPPURE TRASFERIRE I PROPRI DIRITTI SUL SOFTWARE (A TITOLO 
PURAMENTE ESEMPLIFICATIVO E NON ESAUSTIVO, SOFTWARE OTTENUTO MEDIANTE DOWNLOAD 
DA WEB), NÉ CONSENTIRE LA COPIA PARZIALE DEL SOFTWARE SU COMPUTER DI ALTRE PERSONE 
FISICHE OPPURE GIURIDICHE, SALVO QUANTO ESPRESSAMENTE PERMESSO IN CONFORMITÀ AL 
PRESENTE CONTRATTO. 
4.6.2 Eccetto per quanto riguarda i Prodotti software didattici (come definito all’Articolo 16.3), Software 
preliminare (come definito all’Articolo 16.2), Software di valutazione, copie del Software non per 
rivendita o Software ottenuto mediante un programma multilicenza Adobe e ulteriormente subordinato 
all’Articolo 4.6.3, il Cliente può trasferire permanentemente tutti i propri diritti all’uso del Software a un 
altro soggetto fisico o giuridico sempre che (a) il Cliente trasferisca a tale soggetto fisico o giuridico 
anche (i) il presente contratto, (ii) il numero od i numeri di serie, il Software presente sul supporto 
fornito da Adobe o dai distributori autorizzati e tutti i componenti software o hardware inclusi nel 
Software, facenti parte del pacchetto Software oppure preinstallati con il Software, compresi tutte le 
copie, gli aggiornamenti e le Versioni precedenti (come definito all’Articolo 5 di seguito) e (iii) tutte le 
copie del software per caratteri tipografici; (b) il Cliente non trattenga alcun aggiornamento o copia del 
Software, ivi incluse copie di backup e copie memorizzate su Computer; e (c) la parte ricevente accetti 
le condizioni ed i termini del presente contratto e tutti i termini e le condizioni sulla base dei quali il 
Cliente ha acquistato una valida licenza per il Software. Informazioni aggiuntive sul trasferimento di 
software con programma multilicenza sono disponibili all’indirizzo 
httpwww.adobe.comgovolumepolicies_it. 
4.6.3 Se il Software richiede in modo ricorrente l’attivazione o la registrazione e Adobe acconsente alla 
richiesta del Cliente di essere esentato dal requisito di tale attivazione o registrazione ricorrente, oltre 
alle restrizioni di cui nei Termini di attivazione (come definito all’Articolo 14.3), il diritto di trasferire 
permanentemente come dichiarato all’Articolo 4.6.2 sarà risolto immediatamente alla concessione di 
tale richiesta. 
4.7 Service Bureau non offerto. Il Cliente si impegna a non utilizzare o offrire il Software su base service 
bureau. L’Articolo 16.6.3 offre un’eccezione limitata solo per software per caratteri tipografici. 
4.8 Limitazioni di Adobe Runtime. Il Cliente non può utilizzare gli Adobe Runtime su qualsiasi 
dispositivo non PC o qualsiasi versione incorporata o dispositivo di qualsiasi sistema operativo. A scanso 
di equivoci, e solo a titolo di esempio, il Cliente non può utilizzare Adobe Runtime su alcun 
(a) dispositivo mobile, set top box, dispositivo palmare, telefono, console di giochi, televisori, lettore 
DVD, media center (ad esclusione dei dispositivi con sistema operativo Windows XP Media Center 
Edition e versioni successive), tabelloni elettronici o altra segnaletica digitale, dispositivi Internet o altri 
dispositivi connessi a Internet, dispositivi PDA, dispositivi medici, macchine ATM, dispositivi telematici, 
macchine da gioco, sistemi di automazione per la casa, postazioni Internet, dispositivi di controllo a 
distanza, o qualsiasi altro dispositivo elettronico consumer, (b) sistemi mobili basati su operatore, via 
cavo, satellite o televisivo o (c) altri dispositivi a sistema chiuso. Informazioni aggiuntive sulla 
concessione in licenza di Adobe Runtime sono disponibili all’indirizzo 
httpwww.adobe.comgolicensing_it. 
4.9 Territorio. Il cliente può usare il Software e accedere ai Servizi Adobe online unicamente nel 
Territorio e in modo conforme alla policy di attivazione descritta in 
httpwww.adobe.comgoactivation_it. Adobe può risolvere la licenza qui concessa o sospendere la 
Partecipazione o l’accesso ai Servizi Adobe online se Adobe determina che il Cliente utilizza il Software 
o i Servizi Adobe online al di fuori del Territorio. 5. Aggiornamenti. 
Se il Software è un Aggiornamento di una versione precedente del software Adobe (la “Versione 
precedente”), l’uso da parte del Cliente di questo Aggiornamento è condizionato dalla conservazione 
della Versione precedente. Pertanto, se il Cliente trasferisce correttamente questo Aggiornamento 
conformemente all’Articolo 4.6, il Cliente deve trasferire anche la Versione precedente. Se il Cliente 
desidera usare questo Aggiornamento oltre alla Versione precedente, questo è possibile solo sul 
medesimo Computer sul quale è installata e utilizzata la Versione precedente. Qualsiasi obbligo da 
parte di Adobe di fornire supporto per le Versioni precedenti per la Durata della licenza può decadere 
con la disponibilità di questo Aggiornamento. Non è consentito nessun altro uso dell’Aggiornamento. 
Adobe può concedere in licenza al Cliente altri Aggiornamenti a condizioni aggiuntive o diverse. 
6. Garanzia limitata. 
Salvo quanto altrimenti specificato in un contratto diverso tra Adobe e un licenziatario di Adobe, Adobe 
garantisce al soggetto fisico o giuridico che inizialmente ha acquistato una licenza per il Software per 
l’uso in conformità a quanto previsto dai termini del presente contratto, che il Software funzionerà 
sostanzialmente in conformità al corrispondente manuale dell’utente per il Software per il periodo più 
breve tra (a) il periodo di novanta (90) giorni o (b) la Durata della licenza successiva al ricevimento del 
Software (“Periodo di garanzia”) quando utilizzato sul Computer compatibile. Variazioni non sostanziali 
nelle prestazioni rispetto a quanto descritto nel manuale dell’utente non comportano un diritto di 
garanzia. Questa garanzia limitata non viene applicata ai casi che seguono, disponibili “COSÌ COME 
SONO” e senza garanzia da Adobe (i) patch, (ii) software per caratteri tipografici, (iii) Software 
preliminare, versioni di prova, versioni iniziali, versioni di valutazione, campione di prodotti, Software di 
valutazoine e copie del Software non per rivendita, (iv) siti Web, Servizi online Adobe e Servizi online di 
terzi, (v) Certified Document Service (vedere l’Articolo 16) e (vi) qualsiasi altro software reso disponibile 
da Adobe gratuitamente tramite download sul Web da un sito Adobe. La garanzia deve essere fatta 
valere nei confronti del Servizio Assistenza Clienti di Adobe entro il Periodo di garanzia; la relativa 
richiesta deve essere corredata dalla prova di acquisto. Informazioni aggiuntive sulle richieste in 
garanzia sono disponibili all’indirizzo httpwww.adobe.comgosupport_it. La responsabilità intera di 
Adobe e delle sue affiliate relativamente a tale richiesta di garanzia e il solo ed esclusivo rimedio del 
Cliente relativamente a qualsiasi garanzia sarà limitato, a discrezione di Adobe, al supporto del Software 
sulla base della richiesta di garanzia, sostituzione del Software o, se supporto e sostituzione non sono 
possibili in base alla decisione di Adobe, rimborso degli oneri di licenza pagati dal Cliente per il Software 
(se applicabile). LA GARANZIA LIMITATA SPECIFICATA NEL PRESENTE ARTICOLO CONFERISCE AL 
CLIENTE SPECIFICI DIRITTI. A TALI DIRITTI POSSONO AGGIUNGERSENE ALTRI IN BASE ALLE LEGGI 
CHE VARIANO DA GIURISDIZIONE A GIURISDIZIONE. ADOBE NON INTENDE LIMITARE I DIRITTI DEL 
CLIENTE IN MERITO ALLA GARANZIA IN UNA MISURA NON CONSENTITA DALLE LEGGI VIGENTI. Per 
specifiche disposizioni relative alla propria giurisdizione, vedere l’Articolo 16 oppure rivolgersi al 
Servizio assistenza clienti di Adobe. 
7. Esclusione di responsabilità. 
LA GARANZIA OFFERTA NELL’ARTICOLO 16 E QUALSIASI GARANZIA STATUTORIA E RIMEDIO CHE 
NON POSSANO ESSERE ESCLUSI O LIMITATI SECONDO LE LEGGI VIGENTI SONO LE UNICHE 
GARANZIE E I SOLI RIMEDI APPLICABILI AL SOFTWARE. FATTA ECCEZIONE PER LE GARANZIE ED I 
RIMEDI OFFERTI E STATUTORI, ADOBE, LE SUE FILIALI, I SUOI FORNITORI E GLI ENTI E LE AUTORITÀ 
DI CERTIFICAZIONE (DEFINITE IN SEGUITO) ESCLUDONO ESPRESSAMENTE QUALSIASI GARANZIA, 
CONDIZIONE, RAPPRESENTAZIONE E TERMINI, ESPRESSI O IMPLICITI, SIA PER STATUTO, COMMON 
LAW, CONSUETUDINE, UTILIZZO OD ALTRO, COMPRESE, A TITOLO MERAMENTE ESEMPLIFICATIVO E 
NON ESAUSTIVO, LE GARANZIE RELATIVE A RENDIMENTO E SICUREZZA, NON VIOLAZIONE DI DIRITTI 
DI TERZI, LE GARANZIE DI INTEGRAZIONE, COMMERCIABILITÀ, PACIFICO GODIMENTO, QUALITÀ 
SODDISFACENTE OPPURE IDONEITÀ A SCOPI SPECIFICI. FATTA ECCEZIONE PER LE GARANZIE E I 
RIMEDI OFFERTI E STATUTORI, IL SOFTWARE E L’ACCESSO A QUALSIASI SITO WEB, SERVIZIO ONLINE ADOBE O DI TERZI E SERVIZI DELL’AUTORITÀ DI CERTIFICAZIONE SONO FORNITI COSÌ COME SONO E 
CON TUTTI I DIFETTI. QUESTA ESCLUSIONE DI GARANZIA PUÒ NON ESSERE VALIDA IN ALCUNE 
GIURISDIZIONI. L’UTENTE PUÒ AVERE ULTERIORI DIRITTI DI GARANZIA SECONDO LE LEGGI VIGENTI 
CHE NON POSSONO VENIRE IGNORATE O ESCLUSE. ADOBE NON INTENDE LIMITARE I DIRITTI DEL 
CLIENTE IN MERITO ALLA GARANZIA IN UNA MISURA NON CONSENTITA DALLE LEGGI VIGENTI. Le 
disposizioni contenute nell’Articolo 7 e nell’Articolo 8 continueranno ad essere valide anche dopo la 
cessazione, per qualsiasi causa, del presente contratto, senza peraltro comportare o generare il diritto a 
continuare ad usare il Software in seguito a tale cessazione. 
8. Limitazione di responsabilità. 
FATTA ECCEZIONE PER IL RIMEDIO ESCLUSIVO OFFERTO DA ADOBE SOPRA SPECIFICATO E PER 
QUALSIASI RIMEDIO CHE NON POSSA ESSERE ESCLUSO O LIMITATO IN BASE ALLE LEGGI VIGENTI, 
ADOBE, LE SUE AFFILIATE, I SUOI FORNITORI O LE AUTORITÀ DI CERTIFICAZIONE NON SARANNO IN 
NESSUN CASO RESPONSABILI NEI CONFRONTI DEL CLIENTE PER QUALSIASI PERDITA, DANNO, 
PRETESA O COSTO, INCLUSO QUALSIASI DANNO CONSEQUENZIALE, INDIRETTO OPPURE 
INCIDENTALE, MANCATO GUADAGNO O PERDITA DI PROFITTI, DANNO RISULTANTE DA 
INTERRUZIONE DELL’ATTIVITÀ COMMERCIALE, LESIONE PERSONALE OPPURE VIOLAZIONE DI 
OBBLIGHI DI DILIGENZA, O PRETESE DI TERZI, ANCHE QUALORA UN RAPPRESENTANTE DI ADOBE 
FOSSE STATO AVVISATO DELLA POSSIBILITÀ DI TALE PERDITA, DANNO, PRETESA OPPURE COSTO. IN 
OGNI CASO, LA RESPONSABILITÀ COMPLESSIVA DI ADOBE E QUELLA DELLE SUE AFFILIATE, DEI SUOI 
FORNITORI E DELL’AUTORITÀ DI CERTIFICAZIONE IN CONFORMITÀ OPPURE IN RELAZIONE AL 
PRESENTE CONTRATTO SARÀ LIMITATA ALLA SOMMA EVENTUALMENTE CORRISPOSTA PER IL 
SOFTWARE. TALE LIMITAZIONE SI APPLICHERÀ ANCHE IN CASO DI VIOLAZIONE SOSTANZIALE O 
MATERIALE DEL PRESENTE CONTRATTO OPPURE DI VIOLAZIONE DI TERMINI SOSTANZIALI O 
MATERIALI DELLO STESSO. Le disposizioni contenute nel presente contratto non limitano la 
responsabilità di Adobe nei confronti del Cliente in caso di morte o lesioni personali risultanti da colpa 
grave od inganno (frode) di Adobe. Adobe agisce per conto dei propri affiliati, fornitori e Autorità di 
certificazione per quanto riguarda il rifiuto, l’esclusione e la limitazione di obblighi, garanzie e 
responsabilità, ma non per altri aspetti ovvero scopi. 
LE PRECEDENTI LIMITAZIONI ED ESCLUSIONI SI APPLICANO NELLA MISURA CONSENTITA DALLE 
LEGGI IN VIGORE NELLA GIURISDIZIONE DEL CLIENTE. QUESTA LIMITAZIONE DI RESPONSABILITÀ 
PUÒ NON ESSERE VALIDA IN ALCUNE GIURISDIZIONI. IL CLIENTE PUÒ AVERE ULTERIORI DIRITTI 
SECONDO LE LEGGI PER LA PROTEZIONE DEL CONSUMATORE E ALTRE LEGGI VIGENTI CHE NON 
POSSONO VENIRE IGNORATI O ESCLUSI. ADOBE NON INTENDE LIMITARE I DIRITTI DEL CLIENTE IN 
MERITO ALLA GARANZIA O AI RIMEDI IN UNA MISURA NON CONSENTITA DALLE LEGGI VIGENTI. PER 
GIURISDIZIONI SPECIFICHE, CONSULTARE L’ARTICOLO 16. 
9. Regolamenti sull’esportazione. 
Il Cliente riconosce che il Software è soggetto alle Disposizioni dell’Export Administration (”EAR”) degli 
Stati Uniti e accetta di rispettarle.  Il Cliente non esporterà o ri-esporterà il Software, direttamente o 
indirettamente, a (a) qualsiasi Paese per il quale gli Stati Uniti hanno disposto limitazioni 
all’esportazione (inclusi, a titolo meramente esemplificativo e non esaustivo, Cuba, Iran, Corea del Nord, 
Sudan e Siria); (b) qualsiasi utente finale che si sappia o si sospetti possa utilizzarlo per la progettazione, 
lo sviluppo o la produzione di armi nucleari, chimiche o biologiche oppure di sistemi di propulsione a 
razzo, veicoli spaziali e razzi sonda o veicoli aerei senza equipaggio; oppure (c) qualsiasi utente finale al 
quale qualunque ente federale dell’amministrazione degli Stati Uniti abbia proibito di partecipare a 
operazioni di esportazione. Inoltre, il Cliente è tenuto a rispettare tutte le leggi locali applicabili relative 
al suo diritto di importare, esportare o utilizzare il Software. Se Adobe viene a conoscenza di 
un’avvenuta violazione, ad Adobe può essere proibito di fornire manutenzione e supporto per il 
Software. 10. Leggi vigenti. 
Se il Cliente utilizza il Software esclusivamente per scopi personali e non a fini commerciali, il presente 
contratto sarà governato dalle leggi della giurisdizione in cui la licenza è stata acquistata. Se il Cliente 
non è consumer, il presente contratto sarà governato e interpretato secondo le leggi in vigore come 
segue (a) nello Stato della California, se la licenza è stata ottenuta dal Cliente negli Stati Uniti, Canada o 
Messico; (b) in Giappone, se la licenza è stata ottenuta dal Cliente in Giappone; (c) Singapore, se la 
licenza è stata ottenuta dal Cliente in uno stato membro dell’Associazione delle Nazioni del Sudest 
Asiatico, in Cina, a Hong Kong, a Macao, a Taiwan o nella Repubblica della Corea o (d) in Inghilterra, se 
la licenza per il Software è stata ottenuta dal Cliente in una giurisdizione non descritta sopra. Per quanto 
concerne le eventuali dispute in relazione al presente contratto, avranno giurisdizione non esclusiva, 
rispettivamente, i tribunali della contea di Santa Clara, California, quando si applicano le leggi della 
California, il tribunale distrettuale di Tokyo, Giappone, quando si applicano le leggi giapponesi, ed i 
tribunali competenti di Londra, Inghilterra, quando si applicano le leggi inglesi e del Galles. Quando 
risulta applicabile la legge di Singapore, qualsiasi disputa che derivi da o sia collegata al presente 
contratto, inclusa qualsiasi questione relativa alla sua esistenza, validità o risoluzione, dovrà essere 
deferita e risolta conclusivamente da arbitraggio a Singapore in conformità alle Regole di arbitraggio del 
Singapore International Arbitration Centre (“SIAC”) per il periodo di tempo in vigore, le cui regole sono 
considerate come incorporate per riferimento in questa sezione. Sarà presente un responsabile 
dell’arbitrato selezionato unitamente dalle parti. Se il responsabile dell’arbitrato non è selezionato entro 
trenta (30) giorni della richiesta scritta da una parte di passare all’arbitrato, il Chairman della SIAC 
effettuerà la selezione. La lingua dell’arbitraggio sarà la lingua inglese. A prescindere da qualsiasi 
termine, Adobe o il Cliente possono richiedere a un’autorità giudiziaria, amministrativa o altra di 
ordinare misure provvisorie o conservative, incluse soluzioni ingiuntive, prestazioni specifiche o altra 
soluzione equiparabile, precedenti all’istituzione dei procedimenti legali o di arbitraggio o durante i 
procedimenti, per la preservazione dei propri diritti e interessi o per far rispettare termini specifici 
adeguati ai rimedi provvisori. Il presente contratto non sarà retto da quanto segue, la cui applicazione è 
conseguentemente qui esclusa (x) le norme sui conflitti di legge di qualsiasi giurisdizione, (y) la 
Convenzione delle Nazioni Unite sui Contratti di vendita internazionale di beni e (z) il Uniform 
Computer Information Transactions Act, come emanato in qualsiasi giurisdizione. 
11. Disposizioni generali. 
La non validità oppure l’inefficacia di una qualsiasi disposizione o parte del presente contratto non 
influirà né pregiudicherà la validità oppure l’efficacia delle altre disposizioni oppure parti del presente 
contratto, che resteranno pienamente valide ed efficaci. Il presente contratto può essere modificato solo 
con documento scritto, firmato da un rappresentante autorizzato di Adobe. A fini legali e di 
interpretazione, fa fede e sarà adottata la versione inglese del presente contratto. Il presente contratto 
rappresenta l’intero accordo tra Adobe e il Cliente in relazione al Software e sostituisce qualsiasi 
precedente dichiarazione, trattativa, impegno, comunicazione o annuncio relativi al Software. 
12. Avvertenza per gli Utenti Finali appartenenti al Governo degli Stati Uniti. 
12.1 Concessione in licenza della tecnologia Adobe al Governo degli Stati Uniti. Il Cliente concorda 
che quando si ottiene in licenza il Software Adobe Software per acquisizione da parte del Governo 
degli Stati Uniti, o di qualsiasi terzista che operi per esso, la licenza verrà ottenuta in modo conforme 
alle prassi espose in 48 C.F.R. Art. 12.212 (per gli enti civili) e 48 C.F.R. Artt. 227.7202-1 e 227.7202-4 
(per il Dipartimento della Difesa). Per gli Utenti finali appartenenti al Governo degli Stati Uniti, Adobe 
accetta di ottemperare a tutte le leggi vigenti in materia di pari opportunità incluse, se applicabili, le 
disposizioni contenute nell’Executive Order 11246, consolidato, Art. 402 del Vietnam Era Veterans 
Readjustment Assistance Act (Legge sull’assistenza ed il reinserimento dei veterani del Vietnam) 
del 1974 (38 USC 4212), ed Art. 503 del Rehabilitation Act (Legge sulla riabilitazione) del 1973, 
consolidato, e le disposizioni contenute in 41 CFR Parti da 60-1 a 60-60, 60-250, e 60-741. La clausola e le disposizioni su misure volte a favorire gli appartenenti a minoranze citate nella frase che 
precede sono incorporate per riferimento nel presente Contratto. 
12.2 Prodotti commerciali. Per gli Utenti finali del Governo degli Stati Uniti, il Software è un “Prodotto 
commerciale” secondo la definizione contenuta in 48 C.F.R. Art. 2.101, costituiti da “Software 
commerciale per Computer” e “Documentazione relativa a software commerciale per Computer” 
secondo il modo in cui tali termini sono usati in 48 C.F.R. Art.12.212 o 48 C.F.R. Art. 227.7202, a seconda 
dei casi. In conformità a 48 C.F.R. Art. 12.212 ovvero 48 C.F.R. Artt. da 227.7202-1 a 227.7202-4 incluso, 
a seconda dei casi, i Software commerciale per Computer e Documentazione relativa a software 
commerciale per Computer vengono concessi in licenza agli utenti appartenenti al Governo degli Stati 
Uniti (a) esclusivamente come Prodotti commerciali e (b) con i soli diritti concessi a tutti gli altri utenti 
finali in conformità ai termini ed alle condizioni del presente Contratto. I diritti non pubblicati sono 
riservati in conformità alle leggi sul diritto d’autore degli Stati Uniti. 
13. Conformità alla licenza d’uso. 
Il Cliente si impegna, oltre a qualsiasi controllo della conformità eseguito dal Software, nel caso in cui si 
tratti di un’impresa, una società od un’organizzazione, a consentire, con preavviso di sette (7) giorni 
lavorativi e non più di una volta ogni dodici (12) mesi, ad Adobe o a un suo rappresentante autorizzato 
di controllare i registri, i sistemi e le strutture onde verificare la conformità dell’utilizzo di qualsiasi 
software Adobe alle valide licenze d’uso rilasciate da Adobe. Ad esempio, Adobe ha diritto di consultare 
i record del Cliente utili per determinare se le installazioni del Software siano state o meno serializzate e, 
su richiesta da parte di Adobe, il Cliente dovrà fornire immediatamente ad Adobe tali record. Inoltre, il 
Cliente dovrà fornire ad Adobe tutti gli archivi e le informazioni richieste da Adobe per consentire che la 
verifica dell’uso di qualsiasi Software Adobe sia in conformità con le licenze valide dell’utente ricevute 
da Adobe entro trenta (30) giorni dalla richiesta di Adobe. Informazioni aggiuntive sulla serializzazione 
sono disponibili all’indirizzo httpwww.adobe.comgoelicensing_it. 
14. Connettività Internet e privacy. 
14.1 Connessioni automatiche a Internet. Il Software può causare, senza preavviso, la connessione 
automatica del Computer del Cliente a Internet, e la conseguente comunicazione con un sito Web o 
dominio Adobe a fini quali convalida della licenza e la fornitura al Cliente di ulteriori informazioni, 
funzioni e funzionalità. A meno che non sia specificato diversamente negli Articoli da 14.2 a 14.7, le 
seguenti disposizioni valgono per tutte le connessioni automatiche a Internet dal Software 
14.1.1 Ogni volta che il Software effettua una connessione a Internet e comunica con un sito Web 
Adobe, automaticamente o su esplicita richiesta dell’utente, verrà applicata l’Informativa sulla privacy. 
L’Informativa Adobe sulla privacy consente di monitorare le visite al sito Web e spiega in dettaglio il 
monitoraggio e l’uso di cookie, beacon Web e dispositivi simili. 
14.1.2 Ogni qualvolta il Software si connette ad Adobe mediante Internet, determinate informazioni del 
Cliente sono raccolte e trasmesse dal Software ad Adobe in conformità all’Informativa Adobe sulla 
privacy online disponibile all’indirizzo httpwww.adobe.comgoprivacy_it (“Informativa sulla 
privacy”). 
14.1.3 Se il Cliente accede a un Servizio online Adobe (come definito all’Articolo 16.4 di seguito) o attiva 
o registra il Software, possono essere trasmesse e memorizzate da Adobe informazioni aggiuntive quali 
ID Adobe, nome utente e password del Cliente, in conformità all’Informativa sulla privacy e a termini 
d’uso aggiuntivi relativi a tale Servizio online Adobe (unitamente ai termini d’uso e altri termini 
applicabili di Adobe.com, i “Termini d’uso aggiuntivi”). 
14.1.4 Come consentito dalla legge applicabile o come accettato dal Cliente, Adobe può (a) inviare al 
Cliente messaggi transazionali per facilitare il Servizio online Adobe o l’attivazione o la registrazione del 
Software o del Servizio online Adobe o (b) inviare marketing nel prodotto per offrire informazioni sul Software e altri prodotti e Servizi Adobe, usando informazioni che comprendono, ma non sono limitate 
a, versione di piattaforma, versione del Software, stato della licenza e lingua. 
14.2 Aggiornamento. Il Software può far sì che il Computer del Cliente si colleghi automaticamente, 
senza preavviso, ad Internet (a intermittenza o con frequenza regolare), per (a) verificare la presenza di 
Aggiornamenti disponibili per il download e l’installazione sul Computer e (b) informi Adobe dei 
risultati dei tentativi di installazione. 
14.3 Attivazione. Il Software può richiedere al Cliente di (a) ottenere un ID Adobe, (b) attivare o 
riattivare il Software, (c) registrare il Software o (d) convalidare la Partecipazione. Tale requisito può 
causare la connessione del Computer del Cliente a Internet senza preavviso al momento 
dell’installazione, all’avvio o regolarmente a partire da tale momento. Una volta connesso, il Software 
raccoglierà e trasmetterà informazioni ad Adobe, come ulteriormente descritto in 
httpwww.adobe.comgoactivation_it (“Termini di attivazione”). Il Software o il Cliente possono 
anche ricevere informazioni da Adobe relative alla licenza, all’abbonamento o all’Appartenenza del 
Cliente. Adobe può usare tali informazioni per rilevare o prevenire l’uso fraudolento o non autorizzato 
in conformità con una licenza, un abbonamento o un’Appartenenza valida. La mancata attivazione o 
registrazione del Software, convalida dell’abbonamento o dell’Appartenenza o la determinazione di 
Adobe relativamente a uso fraudolento o non autorizzato del Software può risultare in funzionalità 
ridotte, non funzionamento del Software o alla cessazione o alla sospensione dell’abbonamento o 
dell’Appartenenza. 
14.4 Deattivazione. Il Cliente può deattivare o disinstallare il Software dal Computer per poter installare 
o attivare il Software su un altro Computer in conformità con il presente contratto (“Deattivazione”) 
come ulteriormente descritto all’indirizzo httpwww.adobe.comgoactivation_it. La Deattivazione 
richiede la connettività a Internet. 
14.5 Utilizzo dei Servizi online. Il Software può fare in modo che il Computer del Cliente, senza ulteriore 
avviso e con frequenza intermittente o regolare, si colleghi automaticamente a Internet per facilitare 
l’accesso del Cliente a contenuto e servizi offerti da Adobe o terze parti, come descritto in dettaglio 
nell’Articolo 16.4 (Servizi online). Inoltre, senza ulteriore avviso, il Software potrebbe collegarsi 
automaticamente a Internet al fine di aggiornare automaticamente tutto il materiale scaricabile da 
questi servizi online per renderli disponibili immediatamente anche quando il Cliente è offline. 
14.6 Certificati digitali. Il Software utilizza certificati digitali (come descritto all’Articolo 16.5) per 
consentire al Cliente di identificare i file scaricati (ad esempio, applicazioni e contenuto) e i relativi 
fornitori. Ad esempio, Adobe AIR usa certificati digitali per consentire al Cliente di identificare i fornitori 
di applicazioni Adobe AIR. Anche la famiglia dei prodotti Adobe Acrobat utilizza certificati digitali per 
firmare e convalidare le firme nei documenti Portable Document Format (“PDF”) e per convalidare i 
documenti PDF certificati. Al momento della convalida di un certificato digitale, il Computer del Cliente 
si può connettere ad Internet. 
14.7 Programma di gestione impostazioni. Il Software può includere Flash Player. Flash Player può 
salvare alcune impostazioni dell’utente memorizzandole sul Computer del Cliente sotto forma di 
oggetto localmente condiviso. Questi sono associati all’istanza di Flash Player sul Computer, 
consentendo al Cliente di personalizzare le funzionalità runtime. Il programma di gestione impostazioni 
di Flash Player consente al Cliente di modificare tali impostazioni quali la possibilità di limitare terze 
parti nel memorizzare oggetti localmente condivisi o concedere al contenuto di terze parti il diritto di 
accedere al microfono e alla telecamera del computer. Ulteriori informazioni su come configurare la 
versione in uso di Flash Player, compreso come disabilitare gli oggetti localmente condivisi nel 
programma di gestione delle impostazioni di Flash Player, sono disponibili all’indirizzo 
httpwww.adobe.comgosettingsmanager_it. Informazioni aggiuntive sugli oggetti localmente 
condivisi sono disponibili all’indirizzo httpwww.adobe.comgoflashplayer_security_it. 15. Comunicazioni peer-to-peer. 
Il Software può utilizzare la connessione del Cliente ad una rete LAN per collegarsi automaticamente e 
senza ulteriore avviso ad altro software Adobe e così facendo può indicare sulla rete LAN di essere 
disponibile per le comunicazioni con altro software Adobe. Queste connessioni possono trasmettere 
l’indirizzo IP della connessione del Cliente sulla rete locale. 
16. Disposizioni ed eccezioni specifiche. 
Il presente articolo contiene specifiche disposizioni relative a determinati prodotti e componenti del 
Software ed anche eccezioni limitate rispetto ai termini ed alle condizioni che precedono. In caso di 
conflitto delle disposizioni contenute nel presente articolo con qualsiasi altro termine o condizione del 
presente contratto, le disposizioni del presente articolo prevarranno. 
16.1 Nessun pregiudizio; disposizioni dello Spazio economico europeo; avviso obbligatorio per 
l’Australia. 
16.1.1 Il presente contratto non pregiudica i diritti statutari previsti dalla normativa vigente a tutela dei 
consumatori. Ad esempio, per i consumatori in Nuova Zelanda che hanno il Software in concessione per 
uso personale, domestico o familiare (non per scopi commerciali), il presente contratto è soggetto al 
Consumer Guarantees Act. 
16.1.2 Se il Cliente ha acquistato il Software e risiede abitualmente nello Spazio ed è un consumatore 
(vale a dire utilizza il Software per scopi personali e non a fini commerciali), l’Articolo 6 non è 
applicabile all’acquisto e all’utilizzo del Software. Adobe garantisce invece che il Software offre le 
funzionalità descritte nel manuale dell’utente applicabile (le “funzionalità concordate”) per un periodo 
di 2 anni purché questo sia utilizzato sul Computer compatibile. Variazioni non sostanziali rispetto alle 
funzionalità concordate non comporteranno un diritto di garanzia. LA PRESENTE GARANZIA NON SI 
APPLICA AL SOFTWARE RICHIESTO DAL CLIENTE QUALE VERSIONE PRELIMINARE, COPIA DI PROVA, 
STARTER, COPIA DIMOSTRATIVA OPPURE AL SOFTWARE PER CARATTERI TIPOGRAFICI OVVERO AL 
SOFTWARE DIFETTOSO A CAUSA DI MODIFICHE APPORTATE DAL CLIENTE. Per fare valere la garanzia, 
il Cliente deve inviare notifica al Servizio assistenza clienti di Adobe entro il periodo di due anni di 
validità della garanzia, fornendo dettagli della prova di acquisto del Software. Adobe verificherà con il 
Cliente se si tratti di un difetto del Software o di un problema di installazione non corretta (nel qual 
caso, Adobe presterà la necessaria assistenza al Cliente). Qualora si tratti di un difetto Software, il Cliente 
potrà richiedere da Adobe un rimborso o una copia riparatasostitutiva del Software. Le richieste 
devono essere accompagnate dalla prova di acquisto. Nel caso in cui i dettagli relativi alla garanzia del 
Cliente vengano ritenuti validi, Adobe si impegna ad ottemperare alla richiesta di Software 
riparatosostitutivo del Cliente, tranne nel caso in cui ciò non risultasse ragionevole per Adobe, nel qual 
caso Adobe provvederà a rimborsare il Cliente. Per assistenza sulla garanzia, rivolgersi al Servizio 
Assistenza Clienti di Adobe. 
Le disposizioni dell’Articolo 8 (Limitazione di responsabilità) saranno valide per qualunque richiesta di 
danni presentata dal Cliente in relazione all’utilizzo del Software. Ciononostante, Adobe sarà 
responsabile delle perdite dirette ragionevolmente prevedibili nell’eventualità di violazione del 
presente contratto da parte di Adobe. Si consiglia al Cliente di prendere ogni ragionevole precauzione 
per prevenire e limitare i danni, in particolare effettuando copie di backup del Software e dei dati 
presenti sul proprio computer. 
Questo contratto, e in particolare l’Articolo 16.1.2, contiene la descrizione dei diritti del Cliente (inclusi i 
diritti statutari) nel caso in cui insorgessero problemi nell’uso del Software. Qualora i diritti statutari del 
Cliente fossero maggiori di quelli contenuti nella presente descrizione, tali diritti statutari prevarranno. 
16.1.3 Nulla di quanto contenuto in questo contratto (incluso l’Articolo 4.4) limiterà qualsiasi diritto non 
rinunciabile a decompilare il Software disponibile secondo le leggi di pertinenza. Qualora ad esempio il 
Cliente risieda in un Paese dell’Unione Europea (EU), il Cliente può disporre del diritto ad alcune condizioni specificate dalle leggi di pertinenza a decompilare il Software, qualora necessario per 
ottenere interoperabilità del Software stesso con un altro programma software, purché che il Cliente 
richieda per iscritto ad Adobe di fornire le informazioni necessarie per ottenere tale interoperabilità e 
che Adobe abbia reso disponibili tali informazioni. Inoltre, tale decompilazione potrebbe essere 
eseguita solo dal Cliente o da persona con diritto d’uso della copia software a nome del Cliente. Adobe 
ha il diritto di imporre ragionevoli condizioni prima di fornire tali informazioni. Qualsiasi informazione 
fornita da Adobe o ottenuta dal Cliente come previsto in questa sede può solo essere usata dal Cliente 
per il fine qui descritto e non può essere rivelata a terzi o usata per creare qualsiasi software che sia 
sostanzialmente simile alla forma di espressione del Software o usata per qualsiasi altra azione che violi 
il diritto di copyright di Adobe o dei suoi licenziatari. 
16.1.4 Se il Cliente ottiene il Software in Australia, varrà la seguente clausola, indipendentemente da 
quanto altrimenti indicato nel presente Accordo 
AVVISO PER I CLIENTI IN AUSTRALIA 
I nostri prodotti includono garanzie che non possono essere escluse in base alla Australian Consumer 
Law (Legge australiana a tutela dei consumatori). L’utente ha diritto alla sostituzione o al rimborso in 
caso di grave mancato funzionamento e a un rimborso per altre perdite o altri danni ragionevolmente 
prevedibili. Inoltre, se la qualità dei prodotti non è accettabile e il mancato funzionamento non è grave, 
l’utente ha diritto alla riparazione o alla sostituzione dei prodotti. I nostri prodotti software hanno una 
garanzia limitata di 90 giorni emessa da Adobe Systems Software Ireland Limited, con sede in 
4-6 Riverwalk, Citywest Business Campus, Dublin 24, Irlanda, come indicato nell’Accordo. Se i prodotti 
non rispondono alle caratteristiche e funzioni generali descritte nella Documentazione per l’utente nei 
90 giorni dopo la consegna, rivolgersi al Servizio di assistenza clienti di Adobe al numero 1800 614 863 
con i dettagli del prodotto, il numero di serie e la prova di acquisto. Può essere necessario restituire il 
software all’indirizzo fornito durante il contatto, nel qual caso l’utente è responsabile del costo della 
restituzione. I benefici previsti da questa garanzia sono in aggiunta ad altri diritti e rimedi di cui l’utente 
gode per legge. 
16.2 Condizioni aggiuntive per le versioni preliminari del Software. Se il Software è una versione 
preliminare oppure una versione beta del Software (“Software preliminare”), si applicano le disposizioni 
di seguito specificate. Il Software preliminare non costituisce un prodotto finale proveniente da Adobe, e 
può contenere bug, errori ed altri problemi che possono causare guasti del sistema od altri guasti, e 
perdita di dati. Adobe non può in nessun caso distribuire commercialmente il Software preliminare. Se il 
Software preliminare è stato fornito al Cliente in conformità ad un contratto scritto separato, come 
l’Adobe Systems Incorporated License Agreement for Prerelease Software, l’utilizzo del Software è 
regolato anche da tale contratto. Il Cliente dovrà restituire o distruggere immediatamente tutte le copie 
del Software preliminare su richiesta di Adobe o in seguito alla distribuzione commerciale di tale 
Software da parte di Adobe. IL CLIENTE UTILIZZA IL SOFTWARE PRELIMINARE A PROPRIO RISCHIO. 
CONSULTARE GLI ARTICOLI 6 E 8 PER LA GARANZIA LIMITATA E LE LIMITAZIONI DI RESPONSABILITÀ 
APPLICABILI AL SOFTWARE PRELIMINARE. 
16.3 Prodotti software didattici. Se il Software fornito con il presente contratto è un Prodotto software 
didattico (Software prodotto e distribuito per utilizzo esclusivo di utenti finali a scopi didattici), il Cliente 
non è autorizzato ad usare il Software a meno che non sia riconosciuto nella propria giurisdizione quale 
utente finale a scopi didattici. Per verificare la propria eleggibilità, consultare l’indirizzo 
httpwww.adobe.comgoedu_purchasing_it. Per individuare l’Adobe Authorized Academic Reseller 
della propria zona, il Cliente può consultare l’indirizzo httpwww.adobe.comgostore_it e cercare il 
collegamento per l’acquisto dei prodotti Adobe in tutto il mondo (Buying Adobe Products Worldwide). 
16.4 Servizi online. 
16.4.1 Forniti da Adobe. Il Software facilita l’accesso a contenuto e servizi vari contenuti su siti Web 
gestiti da Adobe o da sue filiali (“Servizi Adobe online”). Esempi di tali Servizi Adobe online possono 
includere, ma non limitarsi ai seguenti Adobe BrowserLab, Adobe CS Review, Business Catalyst, Digital 
Publishing Suite, Acrobat.com, Search for Help e schermate iniziali dei prodotti. In alcuni casi, un Servizio Adobe online può apparire come una funzione o un’estensione all’interno del Software anche se gestito 
su un sito Web. L’accesso a un Servizio online Adobe può richiedere al Cliente di attivare il Software, 
ottenere un ID Adobe, acconsentire a Termini d’uso aggiuntivi o richiedere un onere diverso per 
accedere a tali Servizi Adobe online. I servizi Adobe online possono non essere disponibili in tutte le 
lingue o per tutti i residenti di tutti i Paesi e Adobe può, in qualsiasi momento e per qualsiasi motivo, 
modificare o interrompere la disponibilità di qualsiasi Servizio Adobe online. Adobe si riserva inoltre il 
diritto di iniziare ad addebitare un importo per l’accesso o l’uso di un Servizio Adobe online in 
precedenza offerto gratuitamente. L’Articolo 14 enuncia importanti informazioni relative alla 
connettività Internet e alla privacy del Cliente. Come indicato nell’Articolo 14, quando il Software 
accede ad un Servizio Adobe online, l’utilizzo da parte del Cliente di tale servizio è regolato 
dall’Informativa sulla privacy Adobe (httpwww.adobe.comgoprivacy_it), dai Termini d’uso 
Adobe.com (httpwww.adobe.comgoterms_it) e da qualsiasi altro Termine d’uso addizionale che 
può essere presentato al Cliente al momento. 
16.4.2 Forniti da terze parti. Il Software può facilitare l’accesso a siti Web gestiti da terze parti che offrono 
merci, informazioni, software e servizi (“Servizi online di terze parti”). Esempi di tali Servizi online di terze 
parti includono, senza peraltro limitarsi a questo, il servizio Kodak EasyShare Gallery. L’accesso e 
l’utilizzo da parte del Cliente ai Servizi online di terze parti è governato dai termini, dalle condizioni, 
dalle esclusioni e dagli avvisi contenuti sul sito in questione o altresì associati a tali Servizi online di terze 
parti. Adobe non controlla, supporta o accetta responsabilità per tali Servizi online di terze parti. 
Qualsiasi rapporto tra il Cliente e la terza parte in relazione a Servizi online di terze parti, incluse 
informative sulla privacy di tale parte e l’utilizzo di dati personali, la consegna e il pagamento di merci e 
servizi e qualsiasi altro termine, condizione, garanzia oppure dichiarazione associata a tale rapporto, si 
realizza esclusivamente tra il Cliente e tale terza parte. I Servizi online di terze parti possono non essere 
disponibili in tutte le lingue o per tutti i residenti di tutti i Paesi e Adobe può, in qualsiasi momento e per 
qualsiasi motivo, modificare o interrompere la disponibilità di qualsiasi Servizio online di terze parti. 
16.4.3 SALVO QUANTO ESPRESSAMENTE CONCORDATO DA ADOBE O DAI SUOI AFFILIATI O DA 
TERZE PARTI IN CONFORMITÀ AD UN SEPARATO CONTRATTO, L’UTENTE UTILIZZA I SERVIZI ONLINE 
ADOBE E I SERVIZI ONLINE DI TERZE PARTI A PROPRIO RISCHIO, AI SENSI DEGLI ARTICOLI 7 E 8 
SULLE DISPOSIZIONI CHE REGOLANO LA GARANZIA E LE LIMITAZIONI DI RESPONSABILITÀ. 
16.5 Certificati digitali. 
16.5.1 Uso. I certificati digitali sono emessi da autorità terze preposte alla certificazione, inclusi i fornitori 
di Adobe Certified Document Services (CDS) elencati all’indirizzo 
httpwww.adobe.comgopartners_cds_it e fornitori di Adobe Approved Trust List (“AATL”) elencati 
all’indirizzo httpwww.adobe.comgoaatl_it (“Autorità di certificazione”) oppure possono essere 
firmati dall’utente stesso. 
16.5.2 Termini e condizioni. L’acquisto, l’uso ed il fare affidamento su certificati digitali è responsabilità 
del Cliente e dell’Autorità di certificazione. Prima di fare affidamento su qualunque documento 
certificato, firma digitale o servizio di Autorità di certificazione, il Cliente è tenuto a verificare i termini e 
le condizioni applicabili in base alle quali la relativa Autorità di certificazione fornisce servizi fra cui, ad 
esempio, i contratti con i sottoscrittori, con terzi che fanno affidamento sui servizi prestati, i regolamenti 
relativi ai certificati, le dichiarazioni relative alla prassi adottata. Per informazioni sui fornitori di CDS 
Adobe, vedere i collegamenti all’indirizzo httpwww.adobe.comgopartners_cds_it; per informazioni 
sui fornitori AATL vedere i collegamenti all’indirizzo httpwww.adobe.comgoaatl_it. 
16.5.3 Dichiarazione. Il Cliente accetta che (a) il Software, a causa di problemi esterni o di 
configurazione, possa mostrare come valida una firma a prescindere dal fatto che il certificato digitale 
sia stato revocato o scaduto prima del momento della verifica; (b) la sicurezza o l’integrità di un 
certificato digitale possono essere compromesse da un atto o da un’omissione di chi appone la firma sul 
documento, della relativa Autorità di certificazione o qualunque parte terza; e (c) il certificato può 
essere un certificato firmato da chiunque e non fornito dall’Autorità di certificazione. L’UTENTE È IL 
SOLO RESPONSABILE DELLA DECISIONE SE FARE AFFIDAMENTO O MENO SU UN CERTIFICATO. TRANNE NEL CASO IN CUI SIA STATA FORNITA DA UN’AUTORITÀ DI CERTIFICAZIONE UNA 
GARANZIA SCRITTA DISTINTA, L’UTILIZZO DEI CERTIFICATI DIGITALI È A PROPRIO RISCHIO. 
16.5.4 Terzi beneficiari. Il Cliente concorda che qualunque Autorità di certificazione sulla quale avrà fatto 
affidamento sarà una terza beneficiaria in relazione al Contratto e avrà diritto a far valere il presente 
Contratto a proprio nome alla pari di Adobe. 
16.5.5 Indennizzo. Il Cliente accetta di manlevare Adobe e ogni Autorità di certificazione (fatti salvi i casi 
espressamente previsti dai termini e dalle condizioni) da ogni e qualsiasi responsabilità, perdita, azione 
legale, danno o pretesa di terzi (compresi ragionevoli costi e spese legali) derivanti o connessi all’uso di 
o all’affidamento a servizi di tale autorità, come, senza limitazioni (a) l’affidamento a un certificato 
scaduto o revocato, (b) l’inadeguata verifica di un certificato, (c) l’uso di un certificato in modi diversi da 
quelli consentiti dai termini e dalle condizioni applicabili, dal presente contratto o dalla legge 
applicabile, (d) il mancato esercizio di ragionevole discernimento nel fare affidamento ai servizi o ai 
certificati emessi o (e) la mancata osservanza degli obblighi previsti dai termini e dalle condizioni 
relative ai servizi. 
16.6 Software per caratteri tipografici. Se il Software comprende software per caratteri tipografici 
16.6.1 Il Cliente può utilizzare il software per caratteri tipografici con il Software sui Computer in 
conformità a quanto specificato nell’Articolo 2 e può dare come output il software per caratteri 
tipografici a qualsiasi dispositivo di output connesso con ili Computer. 
16.6.2 Se il Numero consentito di Computer è pari oppure inferiore a cinque (5), il Cliente può scaricare 
il software per caratteri tipografici nella memoria (hard disk oppure RAM) di un dispositivo di output 
connesso ad almeno uno di tali Computer affinché il software per caratteri tipografici rimanga residente 
nel dispositivo stesso e di un’ulteriore periferica di output per ciascun multiplo di cinque rappresentato 
dal Numero consentito di Computer. 
16.6.3 Il Cliente può portare una copia dei caratteri tipografici usati per un determinato documento ad 
un servizio di stampa commerciale o ad altro service bureau e tale service bureau può usare i caratteri 
tipografici per elaborare il documento dell’utente, a condizione che il service bureau abbia una valida 
licenza per l’uso del relativo software per caratteri tipografici. 
16.6.4 Il Cliente è autorizzato a rendere copie del software per caratteri tipografici parte integrante di 
documenti elettronici al fine di stampare, visualizzare e modificare tali documenti. La presente licenza 
non conferisce, implicitamente oppure esplicitamente, nessun altro diritto di inserimento in modo 
permanente. 
16.6.5 Ad eccezione di quanto sopra, i caratteri tipografici elencati all’indirizzo 
httpwww.adobe.comgorestricted_fonts_it sono inclusi nel Software a solo scopo operativo 
dell’interfaccia grafica utente e non vanno inclusi nei file di uscita. I caratteri tipografici elencati non sono 
concessi in licenza, secondo il presente Articolo 16.6. Il Cliente accetta di non copiare, spostare, attivare, 
usare o consentire uno strumento di gestione dei caratteri tipografici di copiare, spostare, attivare o 
usare tali caratteri in o con qualsiasi applicazione, programma o file software che non siano il Software 
in questione. 
16.7 After Effects Render Engine. Se il Software comprende la versione completa di Adobe After Effects, 
il Cliente può installare un numero illimitato di Render Engine sui Computer nell’ambito della Rete 
interna che comprenda almeno un Computer su cui sia installata la versione completa del software 
After Effects. L’espressione “Render Engine” indica una parte installabile del Software che consente di 
presentare i progetti After Effects ma non può essere utilizzata per creare oppure modificare progetti e 
non comprende l’interfaccia utente completa di After Effects. 
16.8 Funzioni di Acrobat Standard, Acrobat Pro e Adobe Acrobat Suite. Se il Software comprende 
Acrobat Standard, Acrobat Pro, Acrobat Suite o determinate funzioni comprese nel software sopra, 
allora il presente Articolo 16.8 sarà applicabile. 16.8.1 Definizioni aggiuntive. 
16.8.1.1 Con “Installare” si intende consegnare o rendere in altro modo disponibile, direttamente o 
indirettamente, tramite qualsiasi mezzo incluso senza alcuna limitazione a una rete o Internet, un 
Documento Esteso a uno o più destinatari. 
16.8.1.2 “Documento esteso” indica un file PDF manipolato dal Software in modo da permettere di 
salvare localmente i documenti con moduli PDF pre-compilati. 
16.8.2 Il Software può comprendere tecnologia che consente al Cliente di attivare i documenti PDF con 
determinate caratteristiche attraverso l’utilizzo di una credenziale digitale situata all’interno del Software 
(“Chiave”). Il Cliente concorda di non accedere, tentare di accedere, manipolare, disattivare, rimuovere, 
utilizzare o distribuire la Chiave per nessuna ragione. 
16.8.3 Per qualsiasi Documento esteso, il Cliente potrà solo o (a) distribuire tale Documento esteso ad 
un numero illimitato di destinatari singoli ma non potrà estrarre o tentare di estrarre informazioni da più 
di cinquecento (500) singole richieste di tale Documento esteso o di qualsiasi rappresentazione su copia 
stampata di tale documento contenente un modulo con campi pre-compilati; oppure (b) distribuire tale 
Documento esteso a non più di cinquecento (500) destinatari singoli senza limitazioni del numero di 
volte in cui il Cliente può estrarre informazioni da tale Documento esteso che viene restituito al Cliente 
compilato da tali destinatari. Indipendentemente da qualsiasi disposizione contraria qui stabilita, 
l’ottenimento di ulteriori licenze per l’uso di Acrobat Standard, Acrobat Pro o Adobe Acrobat Suite non 
aumenta le precedenti limitazioni (quindi, le limitazioni precedenti costituiscono le complessive 
limitazioni totali indipendentemente da quante ulteriori licenze il Cliente abbia ottenuto per l’uso di 
Acrobat Standard, Acrobat Pro o Adobe Acrobat Suite). 
16.9 Proiettori e runtime Flash Player. Il diritto ad utilizzare qualsiasi Flash Player, proiettore, lettore 
standalone, plug-in, runtime o controllo ActiveX forniti al Cliente in dotazione come parte del Software 
o con il Software o quale file di output saranno limitati secondo quanto stabilito al seguente 
collegamento httpwww.adobe.comgoflashplayer_usage_it. Al di fuori di quanto qui stabilito, il 
Cliente non ha diritto di usare e distribuire tale software. 
16.10 Contribute Publishing Services. Subordinatamente a quanto stabilito nel contratto di licenza del 
software Contribute Publishing Services per l’utente finale che accompagna tale software, il Cliente non 
deve connettersi al software Contribute Publishing Services a meno che non abbia acquistato una 
licenza di connessione a tale software Contribute Publishing Services per ogni singolo individuo che 
potrebbe connettersi a tale software Contribute Publishing Services; a condizione che, comunque, le 
versioni di prova del software Contribute Publishing Services possano installarsi e connettersi al 
software Contribute Publishing Services in conformità al contratto di licenza per l’utente finale del 
software Contribute Publishing Services. 
16.11 Adobe Presenter. Qualora il Software includa Adobe Presenter e il Cliente installi o usi 
l’applicazione Adobe Connect Add-in unitamente all’uso del Software, il Cliente accetta di installare ed 
usare tale Add-in solo su un computer desktop e non su qualsiasi dispositivo che non sia un PC, 
compreso a titolo esemplificativo ma non esaustivo un dispositivo Web, un set top box, un dispositivo 
palmare, un telefono, o un dispositivo Web pad. Inoltre, la parte del Software che è inclusa in una 
presentazione, informazione o contenuto creato e generato usando il Software (“Adobe Presenter Run-
Time”) può essere usato esclusivamente con la presentazione, l’informazione o il contenuto in cui è 
incluso. Il Cliente non deve usare, e deve fare in modo che tutti i licenziatari di tale presentazione, 
informazione o contenuto non usino, Adobe Presenter Run-Time se non incluso in tale presentazione, 
informazione o contenuto. In aggiunta, il Cliente non deve, e deve fare in modo che tutti i licenziatari di 
tale presentazione, informazione o contenuto si astengano dal, modificare, fare attività di reverse 
engineering, o disassemblare Adobe Presenter Run-Time. 
16.12 Flash Builder con LiveCycle Data Services (LCDS) Data Management Library. Adobe Flash Builder 
potrebbe includere la libreria fds.swc. Il Cliente può usare fds.swc esclusivamente per fornire funzionalità 
di gestione dati sul lato client, come file di uscita, all’interno del software sviluppato, conformemente a quanto riportato di seguito. Al Cliente non è consentito (a) usare fds.swc per attivare associazioni o 
funzionalità offline all’interno del software o (b) incorporare fds.swc in un software simile a Adobe 
LiveCycle Data Services o BlazeDS. Per eseguire una delle operazioni di cui sopra, richiedere una licenza 
separata ad Adobe. 
16.13 Digital Publishing Suite. I seguenti termini sono applicabili se il Software include determinati 
componenti o funzioni progettati per funzioni con o accedere a Digital Publishing Suite, soggetti ai 
Termini d’uso aggiuntivi per Digital Publishing Suite. Con “Strumenti Desktop DPS” si intende Folio 
Overlays Panel, Folio Builder Panel, Content Viewer for Desktop e Digital Publishing Plug-in per 
InDesign. Se il Software include Strumenti Desktop DPS (o qualsiasi componente di essi), allora, eccetto 
per quanto altrimenti indicato nell’Articolo 16 o nei Termini d’uso aggiuntivi, il Cliente può installare e 
usare gli Strumenti Desktop DPS esclusivamente per (a) creare o produrre il contenuto progettato per 
essere visualizzato in Content Viewer (“Output”), (b) valutare e provare l’Output e (c) ove disponibile, 
accedere e usare i servizi di Adobe Digital Publishing Suite in conformità con i Termini d’uso aggiuntivi. 
Salvo quanto qui consentito, il Cliente non può visualizzare, distribuire, modificare, eseguire o 
pubblicare gli Strumenti Desktop DPS. 
16.14 DISTRIBUZIONE DI AVC. Il seguente avviso è valido per il Software che contiene funzionalità di 
importazione ed esportazione AVC IL PRESENTE PRODOTTO VIENE CONCESSO IN LICENZA IN 
CONFORMITÀ AL PORTAFOGLIO DI BREVETTI AVC PER USO PERSONALE E NON COMMERCIALE DA 
PARTE DELL’UTENTE PER (a) CODIFICARE VIDEO IN CONFORMITÀ AGLI STANDARD AVC (“VIDEO 
AVC”) EO (b) DECODIFICARE UN VIDEO AVC CODIFICATO DA UN UTENTE PER MOTIVI PERSONALI E 
NON COMMERCIALI EO OTTENUTO DA UN FORNITORE DI VIDEO IN POSSESSO DI LICENZA PER LA 
FORNITURA DI VIDEO AVC. NESSUNA LICENZA VIENE CONCESSA O DEVE ESSERE CONSIDERATA 
IMPLICITA PER QUALSIASI ALTRO USO. PER INFORMAZIONI AGGIUNTIVE FORNITE DA MPEG LA, 
L.L.C., VISITARE IL SITO WEB httpwww.adobe.comgompegla_it. 
16.15 DISTRIBUZIONE DI MPEG-2. Il seguente avviso è valido per il Software che contiene funzionalità 
di importazione ed esportazione MPEG-2 L’UTILIZZO DEL PRESENTE PRODOTTO PER SCOPI CHE NON 
SIANO L’USO PERSONALE E SECONDO MODALITÀ CONFORMI AGLI STANDARD MPEG-2 PER LA 
CODIFICA DI INFORMAZIONI VIDEO PER IL SUPPORTO PRECONFEZIONATO È ESPRESSAMENTE 
PROIBITO SENZA UNA LICENZA IN CONFORMITÀ AI BREVETTI APPLICABILI DEL PORTAFOGLIO DI 
BREVETTI MPEG-2, LE CUI LICENZE SONO DISPONIBILI DA MPEG LA, L.L.C. 250 STEELE STREET, 
SUITE 300 DENVER, COLORADO 80206. 
16.16 Apple. Se il Software viene scaricato dal negozio di applicazioni Apple iTunes (“App”), il Cliente 
riconosce e si impegna ai seguenti termini aggiuntivi (a) Apple non è responsabile di App e del suo 
contenuto; (b) l’uso da parte del Cliente di App è limitato alla licenza non trasferibile per l’uso di App su 
qualunque iPhone™, iPad™ o iPod Touch™ che il Cliente possegga o controlli come consentito dai termini 
di servizio del negozio di applicazioni; (c) Apple non ha alcun obbligo di fornire manutenzione e servizi 
di supporto per l’App; (d) nel limite consentito dalla legge in vigore, Apple non ha l’obbligo di fornire 
garanzie per App e Adobe sarà responsabile di pretese, perdite, responsabilità, danni, costi o spese 
attribuibili alla mancata ottemperanza a garanzie indicate nel presente Accordo; (e) Apple non è 
responsabile di dispute relative all’App o a proprietà del Cliente eo all’uso dell’App, ad inclusione di, a 
titolo puramente esemplificativo ma non esaustivo (i) dispute relative alle responsabilità per il 
prodotto; (ii) qualunque reclamo relativo alla mancata conformità dell’App a requisiti legali validi; e 
(iii) dispute relative alla protezione del consumatore; (f) Apple non è responsabile di pretese da parte di 
terzi relative alla violazione di diritti di proprietà intellettuale di terzi da parte dell’App; e (g) Apple e le 
sue sussidiarie sono terzi beneficiari del presente Accordo in relazione a tale App, e Apple in qualità di 
terzo beneficiario ha il diritto di procedere contro il Cliente per far osservare l’Accordo. 
Per qualsiasi richiesta riguardante il presente Contratto, o per richiedere qualsiasi informazione ad 
Adobe, utilizzare l’indirizzo e il contatto per informazioni inclusi col presente prodotto per contattare 
l’ufficio di Adobe nella propria giurisdizione. Il nome di questo Software, Adobe, Adobe, Acrobat, Adobe Connect, AIR, After Effects, Authorware, 
Business Catalyst, Contribute, Creative Suite, Digital Publishing Suite, Flash, Flash Builder, LiveCycle, 
Pixel Bender, Presenter, Shockwave e tutti i titoli e logo correlati sono marchi depositati o marchi di 
fabbrica Adobe Systems Incorporated negli Stati Uniti eo in altri Paesi. Tutti gli altri marchi sono di 
proprietà dei rispettivi titolari. 
Gen_WWCombined-it_IT-20111031_1230 